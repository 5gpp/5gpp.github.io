<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="陆游卜算子 ‧ 咏梅　　驿外断桥边，寂寞开无主。已是黄昏独自愁，更着风和雨。　　无意苦争春，一任群芳妒。零落成泥碾作尘，只有香如故。   陈亮水龙吟　　　闹花深处层楼，画帘半卷东风软。春归翠陌，平莎茸嫩，垂杨金浅。迟日催花，淡云阁雨，轻寒轻暖。恨芳菲世界，游人未赏，都付与、莺和燕。　　寂寞凭高念远，向南楼、一声归雁。金钗斗草，青丝勒马，风流云散。罗绶分香，翠绡封泪，几多幽怨。正销魂，又是疏烟淡月，">
<meta name="keywords" content="宋词三百首">
<meta property="og:type" content="article">
<meta property="og:title" content="宋词三百首 - 卷三">
<meta property="og:url" content="http://5gpp.github.io/诗歌词曲/宋词三百首/宋词三百首_3/index.html">
<meta property="og:site_name" content="横波书苑">
<meta property="og:description" content="陆游卜算子 ‧ 咏梅　　驿外断桥边，寂寞开无主。已是黄昏独自愁，更着风和雨。　　无意苦争春，一任群芳妒。零落成泥碾作尘，只有香如故。   陈亮水龙吟　　　闹花深处层楼，画帘半卷东风软。春归翠陌，平莎茸嫩，垂杨金浅。迟日催花，淡云阁雨，轻寒轻暖。恨芳菲世界，游人未赏，都付与、莺和燕。　　寂寞凭高念远，向南楼、一声归雁。金钗斗草，青丝勒马，风流云散。罗绶分香，翠绡封泪，几多幽怨。正销魂，又是疏烟淡月，">
<meta property="og:locale" content="zh-CN">
<meta property="og:updated_time" content="2020-07-04T07:22:52.572Z">
<meta name="twitter:card" content="summary">
<meta name="twitter:title" content="宋词三百首 - 卷三">
<meta name="twitter:description" content="陆游卜算子 ‧ 咏梅　　驿外断桥边，寂寞开无主。已是黄昏独自愁，更着风和雨。　　无意苦争春，一任群芳妒。零落成泥碾作尘，只有香如故。   陈亮水龙吟　　　闹花深处层楼，画帘半卷东风软。春归翠陌，平莎茸嫩，垂杨金浅。迟日催花，淡云阁雨，轻寒轻暖。恨芳菲世界，游人未赏，都付与、莺和燕。　　寂寞凭高念远，向南楼、一声归雁。金钗斗草，青丝勒马，风流云散。罗绶分香，翠绡封泪，几多幽怨。正销魂，又是疏烟淡月，">

<link rel="canonical" href="http://5gpp.github.io/诗歌词曲/宋词三百首/宋词三百首_3/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>宋词三百首 - 卷三 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">109</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/诗歌词曲/宋词三百首/宋词三百首_3/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          宋词三百首 - 卷三
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2004-10-10 00:00:00" itemprop="dateCreated datePublished" datetime="2004-10-10T00:00:00+08:00">2004-10-10</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/诗歌词曲/" itemprop="url" rel="index"><span itemprop="name">诗歌词曲</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>7.6k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>7 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h2 id="陆游"><a href="#陆游" class="headerlink" title="陆游"></a>陆游</h2><h3 id="卜算子-‧-咏梅"><a href="#卜算子-‧-咏梅" class="headerlink" title="卜算子 ‧ 咏梅"></a>卜算子 ‧ 咏梅</h3><p>　　驿外断桥边，寂寞开无主。已是黄昏独自愁，更着风和雨。<br>　　无意苦争春，一任群芳妒。零落成泥碾作尘，只有香如故。</p>
<hr>

<h2 id="陈亮"><a href="#陈亮" class="headerlink" title="陈亮"></a>陈亮</h2><h3 id="水龙吟"><a href="#水龙吟" class="headerlink" title="水龙吟　"></a>水龙吟　</h3><p>　　闹花深处层楼，画帘半卷东风软。春归翠陌，平莎茸嫩，垂杨金浅。迟日催花，淡云阁雨，轻寒轻暖。恨芳菲世界，游人未赏，都付与、莺和燕。<br>　　寂寞凭高念远，向南楼、一声归雁。金钗斗草，青丝勒马，风流云散。罗绶分香，翠绡封泪，几多幽怨。正销魂，又是疏烟淡月，子规声断。　</p>
<hr>

<h2 id="范成大"><a href="#范成大" class="headerlink" title="范成大"></a>范成大</h2><h3 id="忆秦娥"><a href="#忆秦娥" class="headerlink" title="忆秦娥　"></a>忆秦娥　</h3><p>　　楼阴缺，阑干影卧东厢月。东厢月，一天风露，杏花如雪。<br>　　隔烟催漏金虬咽，罗帏黯淡灯花结。灯花结，片时春梦，江南天阔。</p>
<h3 id="眼儿媚"><a href="#眼儿媚" class="headerlink" title="眼儿媚"></a>眼儿媚</h3><p>　　<strong>萍乡道中乍晴，卧舆中困甚，小憩柳塘。</strong></p>
<p>　　酣酣日脚紫烟浮，妍暖破轻裘。困人天色，醉人花气，午梦扶头。<br>　　春慵恰似春塘水，一片縠纹愁。溶溶泄泄，东风无力，欲皱还休。</p>
<h3 id="霜天晓角-‧-梅"><a href="#霜天晓角-‧-梅" class="headerlink" title="霜天晓角 ‧ 梅"></a>霜天晓角 ‧ 梅</h3><p>　　晚晴风歇，一夜春威折。脉脉花疏天淡，云来去，数枝雪。<br>　　胜绝，愁亦绝。此情谁共说。惟有两行低雁，知人倚、画楼月。</p>
<hr>

<h2 id="辛弃疾"><a href="#辛弃疾" class="headerlink" title="辛弃疾"></a>辛弃疾</h2><h3 id="贺新郎-‧-别茂嘉十二弟"><a href="#贺新郎-‧-别茂嘉十二弟" class="headerlink" title="贺新郎 ‧ 别茂嘉十二弟"></a>贺新郎 ‧ 别茂嘉十二弟</h3><p>　　绿树听鹈鴂。更那堪、鹧鸪声住，杜鹃声切。啼到春归无寻处，苦恨芳菲都歇。算未抵、人间离别。马上琵琶关塞黑，更长门翠辇辞金阙。看燕燕，送归妾。　<br>　　将军百战声名裂，向河梁、回头万里，故人长绝。易水萧萧西风冷，满座衣冠似雪，正壮士、悲歌未彻。啼鸟还知如许恨，料不啼清泪长啼血。谁共我，醉明月？</p>
<h3 id="念奴娇-‧-书东流村壁"><a href="#念奴娇-‧-书东流村壁" class="headerlink" title="念奴娇 ‧ 书东流村壁"></a>念奴娇 ‧ 书东流村壁</h3><p>　　野棠花落，又匆匆过了，清明时节。刬地东风期客梦，一枕云屏寒怯。曲岸持觞，垂杨系马，此地曾轻别。楼空人去，旧游飞燕能说。　<br>　　闻道绮陌东头，行人长见，帘底纤纤月。旧恨春江流不尽，新恨云山千叠。料得明朝，尊前重见，镜里花难折。也应惊问，近来多少华发？　</p>
<h3 id="汉宫春-‧-立春日"><a href="#汉宫春-‧-立春日" class="headerlink" title="汉宫春 ‧ 立春日"></a>汉宫春 ‧ 立春日</h3><p>　　春已归来，看美人头上，袅袅春幡。无端风雨，未肯收尽余寒。年时燕子，料今宵、梦到西园。浑未办、黄柑荐酒，更传青韭堆盘。　<br>　　却笑东风从此，便熏梅染柳，更没些闲。闲时又来镜里，转变朱颜。清愁不断，问何人、会解连环？生怕见、花开花落，朝来塞雁先还。　　</p>
<h3 id="贺新郎-‧-赋琵琶"><a href="#贺新郎-‧-赋琵琶" class="headerlink" title="贺新郎 ‧ 赋琵琶"></a>贺新郎 ‧ 赋琵琶</h3><p>　　凤尾龙香拔。自开元《霓裳曲》罢，几番风月？最苦浔阳江头客，画舸亭亭待发。记出塞、黄云堆雪。马上离愁三万里，望昭阳宫殿孤鸿没，弦解语，恨难说。<br>　　辽阳驿使音尘绝，琐窗寒、轻拢慢捻，泪珠盈睫。推手含情还却手，一抹《梁州》哀彻。千古事、云飞烟灭。贺老定场无消息，想沉香亭北繁华歇，弹到此，为呜咽。</p>
<h3 id="水龙吟-‧-登建康赏心亭"><a href="#水龙吟-‧-登建康赏心亭" class="headerlink" title="水龙吟 ‧ 登建康赏心亭"></a>水龙吟 ‧ 登建康赏心亭</h3><p>　　楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，阑干拍遍，无人会、登临意。　　<br>　　休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人，唤取红巾翠袖，揾英雄泪！　</p>
<h3 id="摸鱼儿"><a href="#摸鱼儿" class="headerlink" title="摸鱼儿"></a>摸鱼儿</h3><p>　　<strong>淳熙己亥，自湖北漕移湖南，同官王正之置酒小山亭，为赋。</strong></p>
<p>　　更能消、几番风雨？匆匆春又归去。惜春长怕花开早，何况落红无数。春且住！见说道、天涯芳草迷归路。怨春不语，算只有殷勤，画檐蛛网，尽日惹飞絮。<br>　　长门事，准拟佳期又误，蛾眉曾有人妒。千金纵买相如赋，脉脉此情谁诉？君莫舞！君不见、玉环飞燕皆尘土，闲愁最苦。休去倚危阑，斜阳正在，烟柳断肠处。</p>
<h3 id="永遇乐-‧-京口北固亭怀古"><a href="#永遇乐-‧-京口北固亭怀古" class="headerlink" title="永遇乐 ‧ 京口北固亭怀古"></a>永遇乐 ‧ 京口北固亭怀古</h3><p>　　千古江山，英雄无觅、孙仲谋处。舞榭歌台，风流总被，雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。<br>　　元嘉草草，封狼居胥，赢得仓皇北顾。四十三年，望中犹记、烽火扬州路。可堪回首、佛狸祠下，一片神鸦社鼓。凭谁问，廉颇老矣，尚能饭否？</p>
<h3 id="木兰花慢-‧-滁州送范倅"><a href="#木兰花慢-‧-滁州送范倅" class="headerlink" title="木兰花慢 ‧ 滁州送范倅"></a>木兰花慢 ‧ 滁州送范倅</h3><p>　　老来情味减，对别酒，怯流年。况屈指中秋，十分好月，不照人圆。无情水都不管，共西风、只管送归船。秋晚莼鲈江上，夜深儿女灯前。　<br>　　征衫，便好去朝天，玉殿正思贤。想夜半承明，留教视草，却遣筹边。长安故人问我，道愁肠、殢酒只依然。目断秋霄落雁，醉来时响空弦。　　</p>
<h3 id="祝英台近-‧-晚春"><a href="#祝英台近-‧-晚春" class="headerlink" title="祝英台近 ‧ 晚春"></a>祝英台近 ‧ 晚春</h3><p>　　宝钗分，桃叶渡，烟柳暗南浦。怕上层楼，十日九风雨。断肠片片飞红，都无人管，倩谁唤、流莺声住？　　<br>　　髻边觑，试把花卜归期，才簪又重数。罗帐灯昏，呜咽梦中语。是他春带愁来，春归何处？却不解、带将愁去。　　</p>
<h3 id="青玉案-‧-元夕"><a href="#青玉案-‧-元夕" class="headerlink" title="青玉案 ‧ 元夕"></a>青玉案 ‧ 元夕</h3><p>　　东风夜放花千树，更吹落，星如雨。宝马雕车香满路，凤箫声动，玉壶光转，一夜鱼龙舞。<br>　　蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。　　</p>
<h3 id="鹧鸪天-‧-鹅湖归病起作"><a href="#鹧鸪天-‧-鹅湖归病起作" class="headerlink" title="鹧鸪天 ‧ 鹅湖归病起作"></a>鹧鸪天 ‧ 鹅湖归病起作</h3><p>　　枕簟溪堂冷欲秋，断云依水晚来收。红莲相倚浑如醉，白鸟无言定自愁。<br>　　书咄咄，且休休，一丘一壑也风流。不知筋力衰多少，但觉新来懒上楼。</p>
<h3 id="菩萨蛮-‧-书江西造口壁"><a href="#菩萨蛮-‧-书江西造口壁" class="headerlink" title="菩萨蛮 ‧ 书江西造口壁"></a>菩萨蛮 ‧ 书江西造口壁</h3><p>　　郁孤台下清江水，中间多少行人泪。西北望长安，可怜无数山。<br>　　青山遮不住，毕竟东流去。江晚正愁予，山深闻鹧鸪。</p>
<hr>

<h2 id="姜夔"><a href="#姜夔" class="headerlink" title="姜夔"></a>姜夔</h2><h3 id="点绛唇"><a href="#点绛唇" class="headerlink" title="点绛唇"></a>点绛唇</h3><p>　<br>　　<strong>丁未冬，过吴松作。</strong></p>
<p>　　燕雁无心，太湖西畔随云去。数峰清苦，商略黄昏雨。<br>　　第四桥边，拟共天随住。今何许？凭阑怀古，残柳参差舞。</p>
<h3 id="鹧鸪天-‧-元夕有所梦"><a href="#鹧鸪天-‧-元夕有所梦" class="headerlink" title="鹧鸪天 ‧ 元夕有所梦"></a>鹧鸪天 ‧ 元夕有所梦</h3><p>　　肥水东流无尽期，当初不合种相思。梦中未比丹青见，暗里忽惊山鸟啼。<br>　　春未绿，鬓先丝，人间别久不成悲。谁教岁岁红莲夜，两处沉吟各自知。</p>
<h3 id="踏莎行"><a href="#踏莎行" class="headerlink" title="踏莎行"></a>踏莎行</h3><p>　　<strong>自沔东来，丁未元日至金陵，江上感梦而作。</strong></p>
<p>　　燕燕轻盈，莺莺娇软，分明又向华胥见。夜长争得薄情知？春初早被相思染。<br>　　别后书辞，别时针线，离魂暗逐郎行远。淮南皓月冷千山，冥冥归去无人管。</p>
<h3 id="庆宫春"><a href="#庆宫春" class="headerlink" title="庆宫春"></a>庆宫春</h3><p>　　<strong>绍熙辛亥除夕，余别石湖归吴兴，雪后夜过垂虹，尝赋诗云：“笠泽茫茫雁影微，玉峰重叠护云衣。长桥寂寞春寒夜，只有诗人一舸归。”后五年冬，复与俞商卿、张平甫、铦朴翁自封禺同载诣梁溪，道经吴松。山寒天迥，云浪四合。中夕相呼步垂虹，星斗下垂，错杂渔火，朔吹凛凛，卮酒不能支。朴翁以衾自缠，犹相与行吟。因赋此阕，盖过旬涂稿乃定。朴翁咎余无益，然意所耽，不能自已也。平甫、商卿、朴翁皆工于诗，所出奇诡，余亦强追逐之。此行既归，各得五十余解。</strong></p>
<p>　　双桨莼波，一蓑松雨，暮愁渐满空阔。呼我盟鸥，翩翩欲下，背人还过木末。那回归去，荡云雪、孤舟夜发。伤心重见，依约眉山，黛痕低压。<br>　　采香径里春寒，老子婆娑，自歌谁答？垂虹西望，飘然引去，此兴平生难遏。酒醒波远，正凝想、明珰素袜。如今安在？惟有阑干，伴人一霎。</p>
<h3 id="齐天乐"><a href="#齐天乐" class="headerlink" title="齐天乐"></a>齐天乐</h3><p>　　<strong>丙辰岁与张功甫会饮张达可之堂，闻屋壁间蟋蟀有声，功甫约余同赋，以授歌者。功甫先成，词甚美。余徘徊茉莉花间，仰见秋月，顿起幽思，寻亦得此。蟋蟀，中都呼为促织，善斗。好事者或以三二十万钱致一枚，镂象齿为楼观以贮之。</strong></p>
<p>　　庚郎先自吟愁赋，凄凄更闻私语。露湿铜铺，苔侵石井，都是曾听伊处。哀音似诉。正思妇无眠，起寻机杼。曲曲屏山，夜凉独自甚情绪？　<br>　　西窗又吹暗雨，为谁频断续，相和砧杵？候馆迎秋，离宫吊月，别有伤心无数。《豳》诗漫与，笑篱落呼灯，世间儿女。写入琴丝，一声声更苦。　</p>
<h3 id="琵琶仙"><a href="#琵琶仙" class="headerlink" title="琵琶仙"></a>琵琶仙</h3><p>　　<strong>《吴都赋》云：“户藏烟浦，家具画船。”惟吴兴为然。春游之盛，西湖未能过也。己酉岁，余与萧时父载酒南郭，感遇成歌。</strong></p>
<p>　　双桨来时，有人似、旧曲桃根桃叶。歌扇轻约飞花，蛾眉正奇绝。春渐远，汀洲自绿，更添了几声啼鴂。十里扬州，三生杜牧，前事休说。<br>　　又还是、宫烛分烟，奈愁里匆匆换时节。都把一襟芳思，与空阶榆荚。千万缕、藏鸦细柳，为玉尊、起舞回雪。想见西出阳关，故人初别。　　</p>
<h3 id="八归-‧-湘中送胡德华"><a href="#八归-‧-湘中送胡德华" class="headerlink" title="八归 ‧ 湘中送胡德华"></a>八归 ‧ 湘中送胡德华</h3><p>　　芳莲坠粉，疏桐吹绿，庭院暗雨乍歇。无端抱影销魂处，还见篠墙萤暗，藓阶蛩切。送客重寻西去路，问水面琵琶谁拔？最可惜、一片江山，总付与啼鴂。<br>　　长恨相从未款，而今何事，又对西风离别？渚寒烟淡，棹移人远，缥缈行舟如叶。想文君望久，倚竹愁生步罗袜。归来后，翠尊双饮，下了珠帘，玲珑闲看月。</p>
<h3 id="念奴娇"><a href="#念奴娇" class="headerlink" title="念奴娇"></a>念奴娇</h3><p>　　<strong>余客武陵，湖北宪治在焉。古城野水，乔木参天。余与二三友，日荡舟其间，薄荷花而饮。意象幽闲，不类人境。秋水且涸，荷叶出地寻丈。因列坐其下，上不见日，清风徐来，绿云自动。间于疏处窥见游人画船，亦一乐也。朅来吴兴，数得相羊荷花中。又夜泛西湖，光景奇绝。故以此句写之。</strong></p>
<p>　　闹红一舸，记来时尝与鸳鸯为侣。三十六陂人未到，水佩风裳无数。翠叶吹凉，玉容销酒，更洒菰蒲雨。嫣然摇动，冷香飞上诗句。　　<br>　　日暮青盖亭亭，情人不见，争忍凌波去？只恐舞衣寒易落，愁入西风南浦。高柳垂阴，老鱼吹浪，留我花间住。田田多少，几回沙际归路。</p>
<h3 id="扬州慢"><a href="#扬州慢" class="headerlink" title="扬州慢"></a>扬州慢</h3><p>　　<strong>淳熙丙申至日，余过维扬，夜雪初霁，荠麦弥望。入其城则四顾萧条，寒水自碧。暮色渐起，戍角悲吟。余怀怆然，感慨今昔，因自度此曲，千岩老人以为有黍离之悲也。</strong></p>
<p>　　淮左名都，竹西佳处，解鞍少驻初程。过春风十里，尽荠麦青青。自胡马窥江去后，废池乔木，犹厌言兵。渐黄昏，清角吹寒，都在空城。　　<br>　　杜郎俊赏，算而今、重到须惊。纵豆蔻词工，青楼梦好，难赋深情。二十四桥仍在，波心荡、冷月无声。念桥边红药，年年知为谁生？　</p>
<h3 id="长亭怨慢"><a href="#长亭怨慢" class="headerlink" title="长亭怨慢"></a>长亭怨慢</h3><p>　　<strong>余颇喜自制曲，初率意为长短句，然后协以律，故前后阕多不同。桓大司马云：“昔年种柳，依依汉南；今看摇落，凄怆江潭；树犹如此，人何以堪！”此语余深爱之。</strong></p>
<p>　　渐吹尽、枝头香絮，是处人家，绿深门户。远浦萦回，暮帆零乱向何许？阅人多矣，谁得似长亭树。树若有情时，不会得青青如此！<br>　　日暮，望高城不见，只见乱山无数。韦郎去也，怎忘得玉环分付。第一是早早归来，怕红萼无人为主。算空有并刀，难剪离愁千缕。</p>
<h3 id="淡黄柳"><a href="#淡黄柳" class="headerlink" title="淡黄柳"></a>淡黄柳</h3><p>　　<strong>客居合肥南城赤栏桥之西，巷陌凄凉，与江左异，惟柳色夹道，依依可怜。因度此曲，以纾客怀。</strong><br>　<br>　空城晓角，吹入垂杨陌。马上单衣寒恻恻。看尽鹅黄嫩绿，都是江南旧相识。<br>　正岑寂，明朝又寒食。强携酒、小桥宅，怕梨花落尽成秋色。燕燕飞来，问春何在？曲有池塘自碧。</p>
<h3 id="暗香"><a href="#暗香" class="headerlink" title="暗香"></a>暗香</h3><p>　　<strong>辛亥之冬，余载雪诣石湖。止既月，授简索句，且征新声，作此两曲。石湖把玩不已，使二妓肄习之，音节谐婉，乃名之曰《暗香》《疏影》。</strong></p>
<p>　　旧时月色，算几番照我，梅边吹笛？唤起玉人，不管清寒与攀摘。何逊而今渐老，都忘却、春风词笔。但怪得、竹外疏花，香冷入瑶席。　　<br>　　江国，正寂寂，叹寄与路遥，夜雪初积。翠尊易泣，红萼无言耿相忆。长记曾携手处，千树压、西湖寒碧。又片片吹尽也，几时见得？　</p>
<h3 id="疏影"><a href="#疏影" class="headerlink" title="疏影"></a>疏影</h3><p>　　苔枝缀玉，有翠禽小小，枝上同宿。客里相逢，篱角黄昏，无言自倚修竹。昭君不惯胡沙远，但暗忆、江南江北。想佩环、月夜归来，化作此花幽独。<br>　　犹记深宫旧事，那人正睡里，飞近蛾绿。莫似春风，不管盈盈，早与安排金屋。还教一片随波去，又却怨、玉龙哀曲。等恁时、重觅幽香，已入小窗横幅。</p>
<h3 id="翠楼吟"><a href="#翠楼吟" class="headerlink" title="翠楼吟"></a>翠楼吟</h3><p>　　<strong>淳熙丙午冬，武昌安远楼成，与刘去非诸友落之，度曲见志。余去武昌十年，故人有泊舟鹦鹉洲者，闻小姬歌此词，问之，颇能道其事，还吴为余言之；兴怀昔游，且伤今之离索也。</strong></p>
<p>　　月冷龙沙，尘清虎落，今年汉酺初赐。新翻胡部曲，听毡幕元戎歌吹。层楼高峙，看槛曲萦红，檐牙飞翠。人姝丽，粉香吹下，夜寒风细。　　<br>　　此地宜有词仙，拥素云黄鹤，与君游戏。玉梯凝望久，但芳草萋萋千里。天涯情味，仗酒祓清愁，花消英气。西山外，晚来还卷，一帘秋霁。　
　</p>
<h3 id="杏花天"><a href="#杏花天" class="headerlink" title="杏花天"></a>杏花天</h3><p>　　<strong>丙午之冬，发沔口。丁未正月二日，道金陵。北望淮楚，风日清淑，小舟挂席，容与波上。</strong></p>
<p>　　绿丝低拂鸳鸯浦，想桃叶、当时唤渡。又将愁眼与春风，待去，倚兰桡，更少驻。<br>　　金陵路，莺吟燕舞。算潮水、知人最苦。满汀芳草不成归，日暮，更移舟，向甚处？</p>
<h3 id="一萼红"><a href="#一萼红" class="headerlink" title="一萼红"></a>一萼红</h3><p>　　<strong>丙午人日，余客长沙别驾之观政堂。堂下曲沼，沼西负古垣，有卢橘幽篁，一径深曲。穿径而南，官梅数十株，如椒如菽，或红破白露，枝影扶疏。着屐苍苔细石间，野兴横生，亟命驾登定王台，乱湘流入麓山。湘云低昂，湘波容与。兴尽悲来，醉吟成调。</strong></p>
<p>　　古城阴，有官梅几许，红萼未宜簪。池面冰胶，墙腰雪老，云意还又沉沉。翠藤共、闲穿径竹，渐笑语、惊起卧沙禽。野老林泉，故王台榭，呼唤登临。　<br>　　南去北来何事，荡湘云楚水，目极伤心。朱户黏鸡，金盘簇燕，空叹时序侵寻。记曾共、西楼雅集，想垂柳、还袅万丝金。待得归鞍到时，只怕春深。　</p>
<h3 id="霓裳中序第一"><a href="#霓裳中序第一" class="headerlink" title="霓裳中序第一"></a>霓裳中序第一</h3><p>　　<strong>丙午岁，留长沙，登祝融，因得其祠神之曲，曰《黄帝盐》《苏合香》。又于乐工故书中得商调《霓裳曲》十八阕，皆虚谱无辞。按沈氏乐律《霓裳》道调，此乃商调。乐天诗云：“散序六阕。”此特两阕。未知孰是。然音节闲雅，不类今曲。余不暇尽作，作《中序》一阕传于世。余方羁游，感此古音，不自知其辞之怨抑也。</strong></p>
<p>　　亭皋正望极，乱落江莲归未得。多病却无气力，况纨扇渐疏，罗衣初索。流光过隙，叹杏梁、双燕如客。人何在，一帘淡月，仿佛照颜色。　　<br>　　幽寂，乱蛩吟壁，动庚信、清愁似织。沉思年少浪迹。笛里关山，柳下坊陌。坠红无信息，漫暗水、涓涓溜碧。飘零久，而今何意，醉卧酒垆侧。</p>
<hr>

<h2 id="章良能"><a href="#章良能" class="headerlink" title="章良能"></a>章良能</h2><h3 id="小重山"><a href="#小重山" class="headerlink" title="小重山　"></a>小重山　</h3><p>　　柳暗花明春事深，小阑红芍药，已抽簪。雨余风软碎鸣禽，迟迟日，犹带一分阴。<br>　　往事莫沉吟，身闲时序好，且凳临。旧游无处不堪寻，无寻处，惟有少年心。</p>
<hr>

<h2 id="刘过"><a href="#刘过" class="headerlink" title="刘过"></a>刘过</h2><h3 id="唐多令"><a href="#唐多令" class="headerlink" title="唐多令　"></a>唐多令　</h3><p>　　<strong>安远楼小集，侑觞歌板之姬，黄其姓者，乞词于龙洲道人，为赋此。同刘阜之、刘去非、石民瞻、周嘉仲、陈孟参、孟容，时八月五日也。</strong></p>
<p>　　芦叶满汀洲，寒沙带浅流。二十年重过南楼。柳下系船犹未稳，能几日，又中秋。<br>　　黄鹤断矶头，故人今到否？旧江山浑是新愁。欲买桂花同载酒，终不似、少年游。</p>
<hr>

<h2 id="严仁"><a href="#严仁" class="headerlink" title="严仁"></a>严仁</h2><p>　</p>
<h3 id="木兰花"><a href="#木兰花" class="headerlink" title="木兰花　"></a>木兰花　</h3><p>　　春风只在园西畔，荠菜花繁胡蝶乱。冰池晴绿照还空，香径落红吹已断。<br>　　意长翻恨游丝短，尽日相思罗带缓。宝奁如月不欺人，明日归来君试看。</p>
<hr>

<h2 id="俞国宝"><a href="#俞国宝" class="headerlink" title="俞国宝"></a>俞国宝</h2><p>　</p>
<h3 id="风入松"><a href="#风入松" class="headerlink" title="风入松　"></a>风入松　</h3><p>　　一春长费买花钱，日日醉湖边。玉骢惯识西湖路，骄嘶过、沽酒楼前。红杏香中箫鼓，绿杨影里秋千。<br>　　暖风十里丽人天，花压鬓云偏。画船载取春归去，余情付、湖水湖烟。明日重扶残醉，来寻陌上花钿。</p>
<hr>

<h2 id="张镃"><a href="#张镃" class="headerlink" title="张镃"></a>张镃</h2><h3 id="满庭芳-‧-促织儿"><a href="#满庭芳-‧-促织儿" class="headerlink" title="满庭芳 ‧ 促织儿"></a>满庭芳 ‧ 促织儿</h3><p>　　月洗高梧，露溥幽草，宝钗楼外秋深。土花沿翠，萤火坠墙阴。静听寒声断续，微韵转，凄咽悲沉。争求侣、殷勤劝织，促破晓机心。<br>　　儿时曾记得，呼灯灌穴，敛步随音。任满身花影，独自追寻。携向华堂戏斗。亭台小、笼巧妆金。今休说，从渠床下，凉夜伴孤吟。</p>
<h3 id="宴山亭"><a href="#宴山亭" class="headerlink" title="宴山亭"></a>宴山亭</h3><p>　　幽梦初回，重阴未开，晓色催成疏雨。竹槛气寒，蕙畹声摇，新绿暗通南浦。未有人行，才半启、回廊朱户。无绪，空望极霓旌，锦书难据。　　<br>　　苔径追忆曾游，念谁伴、秋千彩绳芳柱。犀帘黛卷，凤枕云孤，应也几番凝伫。怎得伊来，花雾绕、小堂深处。留住，直到老、不教归去。</p>
<hr>

<h2 id="史达祖"><a href="#史达祖" class="headerlink" title="史达祖"></a>史达祖</h2><h3 id="绮罗香-‧-咏春雨"><a href="#绮罗香-‧-咏春雨" class="headerlink" title="绮罗香 ‧ 咏春雨"></a>绮罗香 ‧ 咏春雨</h3><p>　　做冷欺花，将烟困柳，千里偷催春暮。尽日冥迷，愁里欲飞还住。惊粉重、蝶宿西园，喜泥润、燕归南浦。最妨他、佳约风流，钿车不到杜陵路。　<br>　　沉沉江上望极，还被春潮晚急，难寻官渡。隐约遥峰，和泪谢娘眉妩。临断岸、新绿生时，是落红、带愁流处。记当日、门掩梨花，剪灯深夜语。</p>
<h3 id="双双燕-‧-咏燕"><a href="#双双燕-‧-咏燕" class="headerlink" title="双双燕 ‧ 咏燕"></a>双双燕 ‧ 咏燕</h3><p>　　过春社了，度帘幕中间，去年尘冷。差池欲住，试入旧巢相并。还相雕梁藻井，又软语商量不定。飘然快拂花梢。翠尾分开红影。<br>　　芳径，芹泥雨润。爱贴地争飞，竞夸轻俊。红楼归晚，看足柳昏花暝。应自栖香正稳，便忘了、天涯芳信。愁损翠黛双蛾，日日画阑独凭。</p>
<h3 id="东风第一枝-‧-春雪"><a href="#东风第一枝-‧-春雪" class="headerlink" title="东风第一枝 ‧ 春雪"></a>东风第一枝 ‧ 春雪</h3><p>　　巧沁兰心，偷粘草甲，东风欲障新暖。漫疑碧瓦难留，信知暮寒犹浅。行天入境，做弄出、轻松纤软。料故园、不卷重帘，误了乍来双燕。　　<br>　　青未了、柳回白眼，红欲断、杏开素面。旧游忆着山阴，后盟遂妨上苑。寒炉重熨，便放漫、春衫针线。怕凤靴、挑菜归来，万一灞桥相见。</p>
<h3 id="喜迁莺"><a href="#喜迁莺" class="headerlink" title="喜迁莺"></a>喜迁莺</h3><p>　　月波疑滴，望玉壶天近，了无尘隔。翠眼圈花，冰丝织练，黄道宝光相值。自怜诗酒瘦，难应接、许多春色。最无赖，是随香趁烛，曾伴狂客。　　<br>　　踪迹，谩记忆，老了杜郎，忍听东风笛。柳院灯疏，梅厅雪在，谁与细倾春碧？旧情拘未定，犹自学当年游历，怕万一，误玉人、夜寒帘隙。　　</p>
<h3 id="三姝媚"><a href="#三姝媚" class="headerlink" title="三姝媚"></a>三姝媚</h3><p>　　烟光摇缥瓦，望晴檐多风，柳花如洒。锦瑟横床，想泪痕尘影，凤弦常下。倦出犀帷，频梦见、王孙骄马。讳道相思，偷理绡裙，自惊腰衩。　<br>　　惆怅南楼遥夜，记翠箔张灯，枕肩歌罢。又入铜驼，遍旧家门巷，首询声价。可惜东风，将恨与闲花俱谢。记取崔徵模样。归来暗写。　</p>
<h3 id="秋霁"><a href="#秋霁" class="headerlink" title="秋霁"></a>秋霁</h3><p>　　江水苍苍，望倦柳愁荷，共感秋色。废阁先凉，古帘空暮，雁程最嫌风力。故园信息，爱渠入眼南山碧。念上国，谁是脍鲈江汉未归客。<br>　　还又岁晚、瘦骨临风，夜闻秋声，吹动岑寂。露蛩悲、青灯冷屋，翻书愁上鬓毛白。年少俊游浑断得，但可怜处，无奈苒苒魂惊，采香南浦，剪梅烟驿。</p>
<h3 id="夜合花"><a href="#夜合花" class="headerlink" title="夜合花"></a>夜合花</h3><p>　　柳锁莺魂，花翻蝶梦，自知愁染潘郎。轻衫未揽，犹将泪点偷藏。忘前事，怯流光，早春窥、酥雨池塘。向消凝里，梅开半面，情满徐妆。<br>　　风丝一寸柔肠，曾在歌边惹恨，烛底萦香。芳机瑞锦，如何未织鸳鸯。人扶醉，月依墙，是当初、谁敢疏狂！把闲言语，花房夜久，各自思量。</p>
<h3 id="玉胡蝶"><a href="#玉胡蝶" class="headerlink" title="玉胡蝶"></a>玉胡蝶</h3><p>　　晚雨未摧宫树，可怜闲叶，犹抱凉蝉。短景归秋，吟思又接愁边。漏初长、梦魂难禁，人渐老、风月俱寒。想幽欢。土花庭甃，虫网阑干。　<br>　　无端啼蛄搅夜，恨随团扇，苦近秋莲。一笛当楼，谢娘悬泪立风前。故园晚、强留诗酒，新雁远、不致寒暄。隔苍烟。楚香罗袖，谁伴婵娟。　　</p>
<h3 id="八归"><a href="#八归" class="headerlink" title="八归"></a>八归</h3><p>　　秋江带雨，寒沙萦水，人瞰画阁愁独。烟蓑散响惊诗思，还被乱鸥飞去，秀句难续。冷眼尽归图画上，认隔岸、微茫云屋；想半属、渔市樵村，欲暮竞然竹。<br>　　须信风流未老，凭持尊酒，慰此凄凉心目。一鞭南陌，几篙官渡，赖有歌眉舒绿。只匆匆眺远，早觉闲愁挂乔木。应难奈、故人天际，望彻淮山，相思无雁足。</p>
<hr>

<h2 id="刘克庄"><a href="#刘克庄" class="headerlink" title="刘克庄"></a>刘克庄</h2><h3 id="生查子-‧-元夕戏陈敬叟"><a href="#生查子-‧-元夕戏陈敬叟" class="headerlink" title="生查子 ‧ 元夕戏陈敬叟"></a>生查子 ‧ 元夕戏陈敬叟</h3><p>　　繁灯夺霁华，戏鼓侵明发。物色旧时同，情味中年别。<br>　　浅画镜中眉，深拜楼西月。人散市声收，渐入愁时节。</p>
<h3 id="贺新郎-‧-端午"><a href="#贺新郎-‧-端午" class="headerlink" title="贺新郎 ‧ 端午"></a>贺新郎 ‧ 端午</h3><p>　　深院榴花吐，画帘开、綀衣纨扇，午风清暑。儿女纷纷夸结束，新样钗符艾虎。早已有游人观渡。老大逢场慵作戏，任陌头、年少争旗鼓，溪雨急，浪花舞。<br>　　灵均标致高如许，忆生平、既纫兰佩，更怀椒糈。谁信骚魂千载后，波底垂涎角黍。又说是、蛟馋龙怒。把似而今醒到了，料当年、醉死差无苦，聊一笑、吊千古。</p>
<h3 id="贺新郎-‧-九日"><a href="#贺新郎-‧-九日" class="headerlink" title="贺新郎 ‧ 九日"></a>贺新郎 ‧ 九日</h3><p>　　湛湛长空黑，更那堪、斜风细雨，乱愁如织。老眼平生空四海，赖有高楼百尺。看浩荡、千崖秋色。白发书生神州泪，尽凄凉、不向牛山滴。追往事，去无迹。<br>　　少年自负凌云笔，到而今、春华落尽，满怀萧瑟。常恨世人新意少，爱说南朝狂客。把破帽、年年拈出。若对黄花孤负酒，怕黄花、也笑人岑寂。鸿北去，日西匿。</p>
<h3 id="木兰花-‧-戏林推"><a href="#木兰花-‧-戏林推" class="headerlink" title="木兰花 ‧ 戏林推"></a>木兰花 ‧ 戏林推</h3><p>　　年年跃马长安市，客舍似家家似寄。青钱换酒日无何，红烛呼卢宵不寐。<br>　　易挑锦妇机中字，难得玉人心下事。男儿西北有神州，莫滴水西桥畔泪。</p>
<hr>

<h2 id="卢祖皋"><a href="#卢祖皋" class="headerlink" title="卢祖皋"></a>卢祖皋</h2><h3 id="江城子"><a href="#江城子" class="headerlink" title="江城子　"></a>江城子　</h3><p>　　画楼帘暮卷新晴，掩银屏，晓寒轻。坠粉飘香，日日唤愁生。暗数十年湖上路，能几度，着娉婷。<br>　　年华空自感漂零，拥春酲。对谁醒？天阔云闲，无处觅萧声。载酒买花年少事，浑不似、旧心情。
　</p>
<h3 id="宴清都"><a href="#宴清都" class="headerlink" title="宴清都"></a>宴清都</h3><p>　　春讯飞琼管，风日薄，度墙啼鸟声乱。江城次第，笙歌翠合，绮罗香暖。溶溶涧渌冰泮，醉梦里，年华暗换。料黛眉、重锁隋堤，芳心还动梁苑。　　<br>　　新来雁阔云音，鸾分鉴影，无计重见。春啼细雨，笼愁淡月，恁时庭院。离肠未语先断，算犹有、凭高望眼。更那堪、芳草边天，飞梅弄晚。</p>
<hr>

<h2 id="潘牥"><a href="#潘牥" class="headerlink" title="潘牥"></a>潘牥</h2><p>　</p>
<h3 id="南乡子-‧-题南剑州妓馆"><a href="#南乡子-‧-题南剑州妓馆" class="headerlink" title="南乡子 ‧ 题南剑州妓馆"></a>南乡子 ‧ 题南剑州妓馆</h3><p>　　生怕倚阑干，阁下溪声阁外山。惟有旧时山共水，依然，暮雨朝云去不还。<br>　　应是蹑飞鸾，月下时时整佩环。月又渐低霜又下，更阑，折得梅花独自看。</p>
<hr>

<h2 id="陆壑"><a href="#陆壑" class="headerlink" title="陆壑"></a>陆壑</h2><h3 id="瑞鹤仙"><a href="#瑞鹤仙" class="headerlink" title="瑞鹤仙　"></a>瑞鹤仙　</h3><p>　　湿云粘雁影，望征路，愁迷离绪难整。千金买光景，但疏钟催晓，乱鸦啼暝。花惊暗省，许多情，相逢梦境。便行云都不归来，也合寄将音信。　　<br>　　孤迥，盟鸾心在，跨鹤程高，后期无准。情丝待剪，翻惹得旧时恨。怕天教何处，参差双燕，还染残朱剩粉。对菱花与说相思，看谁瘦损？　　</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/宋词三百首/" rel="tag"><i class="fa fa-tag"></i> 宋词三百首</a>
          </div>

        


        
    <div class="post-nav">
      <div class="post-nav-item">
    <a href="/诗歌词曲/宋词三百首/宋词三百首_2/" rel="prev" title="宋词三百首 - 卷二">
      <i class="fa fa-chevron-left"></i> 宋词三百首 - 卷二
    </a></div>
      <div class="post-nav-item">
    <a href="/诗歌词曲/宋词三百首/宋词三百首_4/" rel="next" title="宋词三百首 - 卷四">
      宋词三百首 - 卷四 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#陆游"><span class="nav-text">陆游</span></a><ol class="nav-child"><li class="nav-item nav-level-3"><a class="nav-link" href="#卜算子-‧-咏梅"><span class="nav-text">卜算子 ‧ 咏梅</span></a></li></ol></li><li class="nav-item nav-level-2"><a class="nav-link" href="#陈亮"><span class="nav-text">陈亮</span></a><ol class="nav-child"><li class="nav-item nav-level-3"><a class="nav-link" href="#水龙吟"><span class="nav-text">水龙吟　</span></a></li></ol></li><li class="nav-item nav-level-2"><a class="nav-link" href="#范成大"><span class="nav-text">范成大</span></a><ol class="nav-child"><li class="nav-item nav-level-3"><a class="nav-link" href="#忆秦娥"><span class="nav-text">忆秦娥　</span></a></li><li class="nav-item nav-level-3"><a class="nav-link" href="#眼儿媚"><span class="nav-text">眼儿媚</span></a></li><li class="nav-item nav-level-3"><a class="nav-link" href="#霜天晓角-‧-梅"><span class="nav-text">霜天晓角 ‧ 梅</span></a></li></ol></li><li class="nav-item nav-level-2"><a class="nav-link" href="#辛弃疾"><span class="nav-text">辛弃疾</span></a><ol class="nav-child"><li class="nav-item nav-level-3"><a class="nav-link" href="#贺新郎-‧-别茂嘉十二弟"><span class="nav-text">贺新郎 ‧ 别茂嘉十二弟</span></a></li><li class="nav-item nav-level-3"><a class="nav-link" href="#念奴娇-‧-书东流村壁"><span class="nav-text">念奴娇 ‧ 书东流村壁</span></a></li><li class="nav-item nav-level-3"><a class="nav-link" href="#汉宫春-‧-立春日"><span class="nav-text">汉宫春 ‧ 立春日</span></a></li><li class="nav-item nav-level-3"><a class="nav-link" href="#贺新郎-‧-赋琵琶"><span class="nav-text">贺新郎 ‧ 赋琵琶</span></a></li><li class="nav-item nav-level-3"><a class="nav-link" href="#水龙吟-‧-登建康赏心亭"><span class="nav-text">水龙吟 ‧ 登建康赏心亭</span></a></li><li class="nav-item nav-level-3"><a class="nav-link" href="#摸鱼儿"><span class="nav-text">摸鱼儿</span></a></li><li class="nav-item nav-level-3"><a class="nav-link" href="#永遇乐-‧-京口北固亭怀古"><span class="nav-text">永遇乐 ‧ 京口北固亭怀古</span></a></li><li class="nav-item nav-level-3"><a class="nav-link" href="#木兰花慢-‧-滁州送范倅"><span class="nav-text">木兰花慢 ‧ 滁州送范倅</span></a></li><li class="nav-item nav-level-3"><a class="nav-link" href="#祝英台近-‧-晚春"><span class="nav-text">祝英台近 ‧ 晚春</span></a></li><li class="nav-item nav-level-3"><a class="nav-link" href="#青玉案-‧-元夕"><span class="nav-text">青玉案 ‧ 元夕</span></a></li><li class="nav-item nav-level-3"><a class="nav-link" href="#鹧鸪天-‧-鹅湖归病起作"><span class="nav-text">鹧鸪天 ‧ 鹅湖归病起作</span></a></li><li class="nav-item nav-level-3"><a class="nav-link" href="#菩萨蛮-‧-书江西造口壁"><span class="nav-text">菩萨蛮 ‧ 书江西造口壁</span></a></li></ol></li><li class="nav-item nav-level-2"><a class="nav-link" href="#姜夔"><span class="nav-text">姜夔</span></a><ol class="nav-child"><li class="nav-item nav-level-3"><a class="nav-link" href="#点绛唇"><span class="nav-text">点绛唇</span></a></li><li class="nav-item nav-level-3"><a class="nav-link" href="#鹧鸪天-‧-元夕有所梦"><span class="nav-text">鹧鸪天 ‧ 元夕有所梦</span></a></li><li class="nav-item nav-level-3"><a class="nav-link" href="#踏莎行"><span class="nav-text">踏莎行</span></a></li><li class="nav-item nav-level-3"><a class="nav-link" href="#庆宫春"><span class="nav-text">庆宫春</span></a></li><li class="nav-item nav-level-3"><a class="nav-link" href="#齐天乐"><span class="nav-text">齐天乐</span></a></li><li class="nav-item nav-level-3"><a class="nav-link" href="#琵琶仙"><span class="nav-text">琵琶仙</span></a></li><li class="nav-item nav-level-3"><a class="nav-link" href="#八归-‧-湘中送胡德华"><span class="nav-text">八归 ‧ 湘中送胡德华</span></a></li><li class="nav-item nav-level-3"><a class="nav-link" href="#念奴娇"><span class="nav-text">念奴娇</span></a></li><li class="nav-item nav-level-3"><a class="nav-link" href="#扬州慢"><span class="nav-text">扬州慢</span></a></li><li class="nav-item nav-level-3"><a class="nav-link" href="#长亭怨慢"><span class="nav-text">长亭怨慢</span></a></li><li class="nav-item nav-level-3"><a class="nav-link" href="#淡黄柳"><span class="nav-text">淡黄柳</span></a></li><li class="nav-item nav-level-3"><a class="nav-link" href="#暗香"><span class="nav-text">暗香</span></a></li><li class="nav-item nav-level-3"><a class="nav-link" href="#疏影"><span class="nav-text">疏影</span></a></li><li class="nav-item nav-level-3"><a class="nav-link" href="#翠楼吟"><span class="nav-text">翠楼吟</span></a></li><li class="nav-item nav-level-3"><a class="nav-link" href="#杏花天"><span class="nav-text">杏花天</span></a></li><li class="nav-item nav-level-3"><a class="nav-link" href="#一萼红"><span class="nav-text">一萼红</span></a></li><li class="nav-item nav-level-3"><a class="nav-link" href="#霓裳中序第一"><span class="nav-text">霓裳中序第一</span></a></li></ol></li><li class="nav-item nav-level-2"><a class="nav-link" href="#章良能"><span class="nav-text">章良能</span></a><ol class="nav-child"><li class="nav-item nav-level-3"><a class="nav-link" href="#小重山"><span class="nav-text">小重山　</span></a></li></ol></li><li class="nav-item nav-level-2"><a class="nav-link" href="#刘过"><span class="nav-text">刘过</span></a><ol class="nav-child"><li class="nav-item nav-level-3"><a class="nav-link" href="#唐多令"><span class="nav-text">唐多令　</span></a></li></ol></li><li class="nav-item nav-level-2"><a class="nav-link" href="#严仁"><span class="nav-text">严仁</span></a><ol class="nav-child"><li class="nav-item nav-level-3"><a class="nav-link" href="#木兰花"><span class="nav-text">木兰花　</span></a></li></ol></li><li class="nav-item nav-level-2"><a class="nav-link" href="#俞国宝"><span class="nav-text">俞国宝</span></a><ol class="nav-child"><li class="nav-item nav-level-3"><a class="nav-link" href="#风入松"><span class="nav-text">风入松　</span></a></li></ol></li><li class="nav-item nav-level-2"><a class="nav-link" href="#张镃"><span class="nav-text">张镃</span></a><ol class="nav-child"><li class="nav-item nav-level-3"><a class="nav-link" href="#满庭芳-‧-促织儿"><span class="nav-text">满庭芳 ‧ 促织儿</span></a></li><li class="nav-item nav-level-3"><a class="nav-link" href="#宴山亭"><span class="nav-text">宴山亭</span></a></li></ol></li><li class="nav-item nav-level-2"><a class="nav-link" href="#史达祖"><span class="nav-text">史达祖</span></a><ol class="nav-child"><li class="nav-item nav-level-3"><a class="nav-link" href="#绮罗香-‧-咏春雨"><span class="nav-text">绮罗香 ‧ 咏春雨</span></a></li><li class="nav-item nav-level-3"><a class="nav-link" href="#双双燕-‧-咏燕"><span class="nav-text">双双燕 ‧ 咏燕</span></a></li><li class="nav-item nav-level-3"><a class="nav-link" href="#东风第一枝-‧-春雪"><span class="nav-text">东风第一枝 ‧ 春雪</span></a></li><li class="nav-item nav-level-3"><a class="nav-link" href="#喜迁莺"><span class="nav-text">喜迁莺</span></a></li><li class="nav-item nav-level-3"><a class="nav-link" href="#三姝媚"><span class="nav-text">三姝媚</span></a></li><li class="nav-item nav-level-3"><a class="nav-link" href="#秋霁"><span class="nav-text">秋霁</span></a></li><li class="nav-item nav-level-3"><a class="nav-link" href="#夜合花"><span class="nav-text">夜合花</span></a></li><li class="nav-item nav-level-3"><a class="nav-link" href="#玉胡蝶"><span class="nav-text">玉胡蝶</span></a></li><li class="nav-item nav-level-3"><a class="nav-link" href="#八归"><span class="nav-text">八归</span></a></li></ol></li><li class="nav-item nav-level-2"><a class="nav-link" href="#刘克庄"><span class="nav-text">刘克庄</span></a><ol class="nav-child"><li class="nav-item nav-level-3"><a class="nav-link" href="#生查子-‧-元夕戏陈敬叟"><span class="nav-text">生查子 ‧ 元夕戏陈敬叟</span></a></li><li class="nav-item nav-level-3"><a class="nav-link" href="#贺新郎-‧-端午"><span class="nav-text">贺新郎 ‧ 端午</span></a></li><li class="nav-item nav-level-3"><a class="nav-link" href="#贺新郎-‧-九日"><span class="nav-text">贺新郎 ‧ 九日</span></a></li><li class="nav-item nav-level-3"><a class="nav-link" href="#木兰花-‧-戏林推"><span class="nav-text">木兰花 ‧ 戏林推</span></a></li></ol></li><li class="nav-item nav-level-2"><a class="nav-link" href="#卢祖皋"><span class="nav-text">卢祖皋</span></a><ol class="nav-child"><li class="nav-item nav-level-3"><a class="nav-link" href="#江城子"><span class="nav-text">江城子　</span></a></li><li class="nav-item nav-level-3"><a class="nav-link" href="#宴清都"><span class="nav-text">宴清都</span></a></li></ol></li><li class="nav-item nav-level-2"><a class="nav-link" href="#潘牥"><span class="nav-text">潘牥</span></a><ol class="nav-child"><li class="nav-item nav-level-3"><a class="nav-link" href="#南乡子-‧-题南剑州妓馆"><span class="nav-text">南乡子 ‧ 题南剑州妓馆</span></a></li></ol></li><li class="nav-item nav-level-2"><a class="nav-link" href="#陆壑"><span class="nav-text">陆壑</span></a><ol class="nav-child"><li class="nav-item nav-level-3"><a class="nav-link" href="#瑞鹤仙"><span class="nav-text">瑞鹤仙　</span></a></li></ol></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1765</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">109</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
