<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="魏承班 ‧ 满宫花（一首）雪霏霏，风凛凛，玉郎何处狂饮。醉时想得纵风流，罗帐香帷鸳寝。春朝秋夜思君甚，愁见绣屏孤枕。少年何事负初心，泪滴缕金双衽。    魏承班 ‧ 木兰花（一首）小芙蓉，香旖旎，碧玉堂深清似水。闭宝匣，掩金铺，倚屏拖袖愁如醉。迟迟好景烟花媚，曲渚鸳鸯眠锦翅。凝然愁望静相思，一双笑靥嚬香蕊。    魏承班 ‧ 玉楼春（二首）其一寂寂画堂梁上燕，高卷翠帘横数扇。一庭春色恼人来，满地落">
<meta name="keywords" content="花间集">
<meta property="og:type" content="article">
<meta property="og:title" content="花间集 - 卷九">
<meta property="og:url" content="http://5gpp.github.io/诗歌词曲/花间集/花间集_09/index.html">
<meta property="og:site_name" content="横波书苑">
<meta property="og:description" content="魏承班 ‧ 满宫花（一首）雪霏霏，风凛凛，玉郎何处狂饮。醉时想得纵风流，罗帐香帷鸳寝。春朝秋夜思君甚，愁见绣屏孤枕。少年何事负初心，泪滴缕金双衽。    魏承班 ‧ 木兰花（一首）小芙蓉，香旖旎，碧玉堂深清似水。闭宝匣，掩金铺，倚屏拖袖愁如醉。迟迟好景烟花媚，曲渚鸳鸯眠锦翅。凝然愁望静相思，一双笑靥嚬香蕊。    魏承班 ‧ 玉楼春（二首）其一寂寂画堂梁上燕，高卷翠帘横数扇。一庭春色恼人来，满地落">
<meta property="og:locale" content="zh-CN">
<meta property="og:updated_time" content="2020-07-02T11:21:19.642Z">
<meta name="twitter:card" content="summary">
<meta name="twitter:title" content="花间集 - 卷九">
<meta name="twitter:description" content="魏承班 ‧ 满宫花（一首）雪霏霏，风凛凛，玉郎何处狂饮。醉时想得纵风流，罗帐香帷鸳寝。春朝秋夜思君甚，愁见绣屏孤枕。少年何事负初心，泪滴缕金双衽。    魏承班 ‧ 木兰花（一首）小芙蓉，香旖旎，碧玉堂深清似水。闭宝匣，掩金铺，倚屏拖袖愁如醉。迟迟好景烟花媚，曲渚鸳鸯眠锦翅。凝然愁望静相思，一双笑靥嚬香蕊。    魏承班 ‧ 玉楼春（二首）其一寂寂画堂梁上燕，高卷翠帘横数扇。一庭春色恼人来，满地落">

<link rel="canonical" href="http://5gpp.github.io/诗歌词曲/花间集/花间集_09/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>花间集 - 卷九 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">105</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-photos">

    <a href="/photos/" rel="section"><i class="fa fa-fw fa-camera-retro"></i>相册</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/诗歌词曲/花间集/花间集_09/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          花间集 - 卷九
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2004-10-17 00:00:00" itemprop="dateCreated datePublished" datetime="2004-10-17T00:00:00+08:00">2004-10-17</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/诗歌词曲/" itemprop="url" rel="index"><span itemprop="name">诗歌词曲</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>3.1k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>3 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h2 id="魏承班-‧-满宫花（一首）"><a href="#魏承班-‧-满宫花（一首）" class="headerlink" title="魏承班 ‧ 满宫花（一首）"></a>魏承班 ‧ 满宫花（一首）</h2><p><center>雪霏霏，风凛凛，玉郎何处狂饮。<br>醉时想得纵风流，罗帐香帷鸳寝。<br>春朝秋夜思君甚，愁见绣屏孤枕。<br>少年何事负初心，泪滴缕金双衽。</center></p>

<hr>

<h2 id="魏承班-‧-木兰花（一首）"><a href="#魏承班-‧-木兰花（一首）" class="headerlink" title="魏承班 ‧ 木兰花（一首）"></a>魏承班 ‧ 木兰花（一首）</h2><p><center>小芙蓉，香旖旎，碧玉堂深清似水。<br>闭宝匣，掩金铺，倚屏拖袖愁如醉。<br>迟迟好景烟花媚，曲渚鸳鸯眠锦翅。<br>凝然愁望静相思，一双笑靥嚬香蕊。</center></p>

<hr>

<h2 id="魏承班-‧-玉楼春（二首）"><a href="#魏承班-‧-玉楼春（二首）" class="headerlink" title="魏承班 ‧ 玉楼春（二首）"></a>魏承班 ‧ 玉楼春（二首）</h2><p><center>其一<br>寂寂画堂梁上燕，高卷翠帘横数扇。<br>一庭春色恼人来，满地落花红几片。<br>愁倚锦屏低雪面，泪滴绣罗金缕线。<br>好天凉月尽伤心，为是玉郎长不见。<br><br>其二<br>轻敛翠蛾呈皓齿，莺啭一枝花影里。<br>声声清迥遏行云，寂寂画梁尘暗起。<br>玉斝满斟情未已，促坐王孙公子醉。<br>春风筵上贯珠匀，艳色韶颜娇旖旎。</center></p>

<hr>

<h2 id="魏承班-‧-诉衷情（五首）"><a href="#魏承班-‧-诉衷情（五首）" class="headerlink" title="魏承班 ‧ 诉衷情（五首）"></a>魏承班 ‧ 诉衷情（五首）</h2><p><center>其一<br>高歌宴罢月初盈，诗情引恨情。<br>烟露冷，水流轻，思想梦难成。<br>罗帐袅香平，恨频生。<br>思君无计睡还醒，隔层城。<br><br>其二<br>春深花簇小楼台，风飘锦绣开。<br>新睡觉，步香阶，山枕印红腮。<br>鬓乱坠金钗，语檀偎。<br>临行执手重重嘱，几千回。<br><br>其三<br>银汉云晴玉漏长，蛩声悄画堂。<br>筠簟冷，碧窗凉，红蜡泪飘香。<br>皓月泻寒光，割人肠。<br>那堪独自步池塘，对鸳鸯。<br><br>其四<br>金风轻透碧窗纱，银釭焰影斜。<br>倚枕卧，恨何赊，山掩小屏霞。<br>云雨别吴娃，想容华。<br>梦成几度绕天涯，到君家。<br><br>其五<br>春情满眼脸红绡，娇妒索人饶。<br>星靥小，玉珰摇，几共醉春朝。<br>别后忆纤腰，梦魂劳。<br>如今风叶又萧萧，恨迢迢。</center></p>

<hr>

<h2 id="魏承班-‧-生查子（二首）"><a href="#魏承班-‧-生查子（二首）" class="headerlink" title="魏承班 ‧ 生查子（二首）"></a>魏承班 ‧ 生查子（二首）</h2><p><center>其一<br>烟雨晚晴天，零落花无语。难话此时心，梁燕双来去。<br>琴韵对薰风，有恨和情抚。肠断断弦频，泪滴黄金缕。<br><br>其二<br>寂寞画堂空，深夜垂罗幕。灯暗锦屏欹，月冷珠帘薄。<br>愁恨梦难成，何处贪欢乐。看看又春来，还是长萧索。</center></p>

<hr>

<h2 id="魏承班-‧-黄钟乐（一首）"><a href="#魏承班-‧-黄钟乐（一首）" class="headerlink" title="魏承班 ‧ 黄钟乐（一首）"></a>魏承班 ‧ 黄钟乐（一首）</h2><p><center>池塘烟暖草萋萋。<br>惆怅闲宵，含恨愁坐，思堪迷。<br>遥想玉人情事远，音容浑似隔桃溪。<br>偏记同欢秋月低，帘外论心，花畔和醉，暗相携。<br>何事春来君不见，梦魂长在锦江西。</center></p>

<hr>

<h2 id="魏承班-‧-渔歌子（一首）"><a href="#魏承班-‧-渔歌子（一首）" class="headerlink" title="魏承班 ‧ 渔歌子（一首）"></a>魏承班 ‧ 渔歌子（一首）</h2><p><center>柳如眉，云似发。<br>姣绡雾縠笼香雪。<br>梦魂惊，钟漏歇，窗外晓莺残月。<br>几多情，无处说，落花飞絮清明节。<br>少年郎，容易别，一去音书断绝。</center></p>

<hr>

<h2 id="鹿虔扆-‧-临江仙（二首）"><a href="#鹿虔扆-‧-临江仙（二首）" class="headerlink" title="鹿虔扆 ‧ 临江仙（二首）"></a>鹿虔扆 ‧ 临江仙（二首）</h2><p><center>其一<br>金锁重门荒苑静，绮窗愁对秋空。<br>翠华一去寂无踪，玉楼歌吹，声断已随风。<br>烟月不知人事改，夜阑还照深宫。<br>藕花相向野塘中，暗伤亡国，清露泣香红。<br><br>其二<br>无赖晓莺惊梦断，起来残醉初醒。<br>映窗丝柳袅烟青，翠帘慵卷，约砌杏花零。<br>一自玉郎游冶去，莲凋月惨仪形。<br>暮天微雨洒闲庭，手挼裙带，无语倚云屏。</center></p>

<hr>

<h2 id="鹿虔扆-‧-女冠子（二首）"><a href="#鹿虔扆-‧-女冠子（二首）" class="headerlink" title="鹿虔扆 ‧ 女冠子（二首）"></a>鹿虔扆 ‧ 女冠子（二首）</h2><p><center>其一<br>凤楼琪树，惆怅刘郎一去，正春深。<br>洞里愁空结，人间信莫寻。<br>竹疏斋殿迥，松密醮坛阴。<br>倚云低首望，可知心。<br><br>其二<br>步虚坛上，绛节霓旌相向，引真仙。<br>玉珮摇蟾影，金炉袅麝烟。<br>露浓霜简湿，风紧羽衣偏。<br>欲留难得住，却归天。</center></p>

<hr>

<h2 id="鹿虔扆-‧-思越人（一首）"><a href="#鹿虔扆-‧-思越人（一首）" class="headerlink" title="鹿虔扆 ‧ 思越人（一首）"></a>鹿虔扆 ‧ 思越人（一首）</h2><p><center>翠屏欹，银烛背，漏残清夜迢迢。<br>双带绣窠盘锦荐，泪浸花暗香消。<br>珊瑚枕腻鸦鬟乱，玉纤慵整云散。<br>若是适来新梦见，离肠怎不千断。</center></p>

<hr>

<h2 id="鹿虔扆-‧-虞美人（一首）"><a href="#鹿虔扆-‧-虞美人（一首）" class="headerlink" title="鹿虔扆 ‧ 虞美人（一首）"></a>鹿虔扆 ‧ 虞美人（一首）</h2><p><center>卷荷香淡浮烟渚，绿嫩擎新雨。<br>绣窗疏透晓风情，象床珍簟冷光轻，水纹平。<br>九疑黛色屏斜掩，枕上眉心敛。<br>不堪相望病将成，钿昏檀粉泪纵横，不胜情。</center></p>

<hr>

<h2 id="阎选-‧-虞美人（二首）"><a href="#阎选-‧-虞美人（二首）" class="headerlink" title="阎选 ‧ 虞美人（二首）"></a>阎选 ‧ 虞美人（二首）</h2><p><center>其一<br>粉融红腻莲房绽，脸动双波慢。<br>小鱼衔玉鬓钗横，石榴裙染象纱轻，转娉婷。<br>偷期锦浪荷深处，一梦云兼雨。<br>臂留檀印齿痕香，深秋不寐漏初长，尽思量。<br><br>其二<br>楚腰蛴领团香玉，鬓叠深深绿。<br>月蛾星眼笑微嚬，柳妖桃艳不胜春，晚妆匀。<br>水纹簟青纱帐，雾罩秋波上。<br>一枝娇卧醉芙蓉，袅宵不得与君同，恨忡忡。</center></p>

<hr>

<h2 id="阎选-‧-临江仙（二首）"><a href="#阎选-‧-临江仙（二首）" class="headerlink" title="阎选 ‧ 临江仙（二首）"></a>阎选 ‧ 临江仙（二首）</h2><p><center>其一<br>雨停荷芰逗浓香，岸边蝉噪垂杨。<br>物华空有旧池塘，不逢仙子，何处梦襄王。<br>珍簟对欹鸳枕冷，此来尘暗凄凉。<br>欲凭危槛恨偏长，藕花珠缀，犹似汗凝妆。<br><br>其二<br>十二高峰天外寒，竹梢轻拂仙坛。<br>宝衣行雨在云端，画帘深殿，香雾冷风残。<br>欲问楚王何处去？翠屏犹掩金鸾。<br>猿啼明月照空滩，孤舟行客，惊梦亦艰难。</center></p>

<hr>

<h2 id="阎选-‧-浣溪沙（一首）"><a href="#阎选-‧-浣溪沙（一首）" class="headerlink" title="阎选 ‧ 浣溪沙（一首）"></a>阎选 ‧ 浣溪沙（一首）</h2><p><center>寂寞流苏冷绣茵，倚屏山枕惹香尘，小庭花露泣浓香。<br>刘阮信非仙洞客，嫦娥终是月中人，此生无路访东邻。</center></p>

<hr>

<h2 id="阎选-‧-八拍蛮（二首）"><a href="#阎选-‧-八拍蛮（二首）" class="headerlink" title="阎选 ‧ 八拍蛮（二首）"></a>阎选 ‧ 八拍蛮（二首）</h2><p><center>其一<br>云锁嫩黄烟柳细，风吹红蒂雪梅残。<br>光景不胜闺阁恨，行行坐坐黛眉攒。<br><br>其二<br>愁锁黛眉烟易惨，泪飘红脸粉难匀。<br>憔悴不知缘底事，遇人推道不宜春。</center></p>

<hr>

<h2 id="阎选-‧-河传（一首）"><a href="#阎选-‧-河传（一首）" class="headerlink" title="阎选 ‧ 河传（一首）"></a>阎选 ‧ 河传（一首）</h2><p><center>秋雨，秋雨，无昼无夜，滴滴霏霏。<br>暗灯凉簟怨分离，妖姬，不胜悲。<br>西风稍急喧窗竹，停又续，腻脸悬双玉。<br>几回邀约雁来时，违期，雁归，人不归。</center></p>

<hr>

<h2 id="尹鹗-‧-临江仙（二首）"><a href="#尹鹗-‧-临江仙（二首）" class="headerlink" title="尹鹗 ‧ 临江仙（二首）"></a>尹鹗 ‧ 临江仙（二首）</h2><p><center>其一<br>一番荷芰生池沼，槛前风送馨香。<br>昔年于此伴萧娘，相偎伫立，牵惹叙衷肠。<br>时逞笑容无限态，还如菡萏争芳。<br>别来虚遣思悠飏，慵窥往事，金锁小兰房。<br><br>其二<br>深秋寒夜银河静，月明深院中庭。<br>西窗幽梦等闲成，逡巡觉后，特地恨难平。<br>红烛半消残焰短，依稀暗背银屏。<br>枕前何事最伤情，梧桐叶上，点点露珠零。</center></p>

<hr>

<h2 id="尹鹗-‧-满宫花（一首）"><a href="#尹鹗-‧-满宫花（一首）" class="headerlink" title="尹鹗 ‧ 满宫花（一首）"></a>尹鹗 ‧ 满宫花（一首）</h2><p><center>月沉沉，人悄悄，一炷后庭香袅。<br>风流帝子不归来，满地禁花慵扫。<br>离恨多，相见少，何处醉迷三岛。<br>漏清宫树子规啼，愁锁碧窗春晓。</center></p>

<hr>

<h2 id="尹鹗-‧-杏园芳（一首）"><a href="#尹鹗-‧-杏园芳（一首）" class="headerlink" title="尹鹗 ‧ 杏园芳（一首）"></a>尹鹗 ‧ 杏园芳（一首）</h2><p><center>严妆嫩脸花明，教人见了关情。<br>含羞举步越罗轻，称娉婷。<br>终朝咫尺窥香阁，迢遥似隔层城。<br>何时休遣梦相萦，入云屏。</center></p>

<hr>

<h2 id="尹鹗-‧-醉公子（一首）"><a href="#尹鹗-‧-醉公子（一首）" class="headerlink" title="尹鹗 ‧ 醉公子（一首）"></a>尹鹗 ‧ 醉公子（一首）</h2><p><center>暮烟笼藓砌，戟门犹未闭。<br>尽日醉寻春，归来月满身。<br>离鞍偎绣袂，坠巾花乱缀。<br>何处恼佳人，檀痕衣上新。</center></p>

<hr>

<h2 id="尹鹗-‧-菩萨蛮（一首）"><a href="#尹鹗-‧-菩萨蛮（一首）" class="headerlink" title="尹鹗 ‧ 菩萨蛮（一首）"></a>尹鹗 ‧ 菩萨蛮（一首）</h2><p><center>陇云暗合秋天白，俯窗独坐窥烟陌。<br>楼际角重吹，黄昏方醉归。<br>荒唐难共语，明日还应去。<br>上马出门时，金鞭莫与伊。</center></p>

<hr>

<h2 id="毛熙震-‧-浣溪沙（七首）"><a href="#毛熙震-‧-浣溪沙（七首）" class="headerlink" title="毛熙震 ‧ 浣溪沙（七首）"></a>毛熙震 ‧ 浣溪沙（七首）</h2><p><center>其一<br>春暮黄莺下砌前，水晶帘影露珠悬，绮霞低映晚晴天。<br>弱柳万条垂翠带，残红落地碎香钿，蕙风飘荡散轻烟。<br><br>其二<br>花榭香红烟景迷，满庭芳草绿萋萋，金铺闲掩绣帘低。<br>紫燕一双娇语碎，翠屏十二晚峰齐，梦魂消散醉空闺。<br><br>其三<br>晚起红房醉欲消，绿鬟云散袅金翘，雪香花语不胜娇。<br>好是向人柔弱处，玉纤时急绣裙腰，春心牵惹转无聊。<br><br>其四<br>一只横钗坠髻丛，静眠珍簟起来慵，绣罗红嫩抹酥胸。<br>羞敛细蛾魂暗断，困迷无语思犹浓，小屏香霭碧山重。<br><br>其五<br>云薄罗裙绶带长，满身新裛瑞龙香，翠钿斜映艳梅妆。<br>佯不觑人空婉约，笑和娇语太猖狂，忍教牵恨暗形相。<br><br>其六<br>碧玉冠轻袅燕钗，捧心无语步香阶，缓移弓底绣罗鞋。<br>暗想欢娱何计好，岂堪期约有时乖，日高深院正忘怀。<br><br>其七<br>半醉凝情卧绣茵，睡容无力卸罗裙，玉笼鹦鹉厌听闻。<br>慵整落钗金翡翠，象梳欹鬓月生云，锦屏销幌麝烟熏。</center></p>

<hr>

<h2 id="毛熙震-‧-临江仙（二首）"><a href="#毛熙震-‧-临江仙（二首）" class="headerlink" title="毛熙震 ‧ 临江仙（二首）"></a>毛熙震 ‧ 临江仙（二首）</h2><p><center>其一<br>南齐天子宠婵娟，六宫罗绮三千。<br>潘妃娇艳独芳妍，椒房兰洞，云雨降神仙。<br>纵态迷欢心不足，风流可惜当年。<br>纤腰婉约步金莲，妖君倾国，犹自至今传。<br><br>其二<br>幽闺欲曙闻莺啭，红窗月影微明。<br>好风频谢落花声，隔帷残烛，犹照绮屏筝。<br>绣被锦茵眠玉暖，炷香斜袅烟轻。<br>淡蛾羞敛不胜情，暗思闲梦，何处逐云行。</center></p>

<hr>

<h2 id="毛熙震-‧-更漏子（二首）"><a href="#毛熙震-‧-更漏子（二首）" class="headerlink" title="毛熙震 ‧ 更漏子（二首）"></a>毛熙震 ‧ 更漏子（二首）</h2><p><center>其一<br>秋色清，河影淡，深户烛寒光暗。<br>绡幌碧，锦衾红，博山香炷融。<br>更漏咽，蛩鸣切，满院霜华如雪。<br>新月上，薄云收，映帘悬玉钩。<br><br>其二<br>烟月寒，秋夜静，漏转金壶初永。<br>罗幕下，绣屏空，灯花结碎红。<br>人悄悄，愁无了，思梦不成难晓。<br>长忆得，与郎期，窃香私语时。</center></p>

<hr>

<h2 id="毛熙震-‧-女冠子（二首）"><a href="#毛熙震-‧-女冠子（二首）" class="headerlink" title="毛熙震 ‧ 女冠子（二首）"></a>毛熙震 ‧ 女冠子（二首）</h2><p><center>其一<br>碧桃红杏，迟日媚笼光影，彩霞深。<br>香暖熏莺语，风清引鹤音。<br>翠鬟冠玉叶，霓袖捧瑶琴。<br>应共吹箫侣，暗相寻。<br><br>其二<br>修蛾慢脸，不语檀心一点，小山妆。<br>蝉鬓低含绿，罗衣淡拂黄。<br>闷来深院里，闲步落花傍。<br>纤手轻轻整，玉炉香。</center></p>

<hr>

<h2 id="毛熙震-‧-清平乐（一首）"><a href="#毛熙震-‧-清平乐（一首）" class="headerlink" title="毛熙震 ‧ 清平乐（一首）"></a>毛熙震 ‧ 清平乐（一首）</h2><p><center>春光欲暮，寂寞闲庭户。<br>粉蝶双双穿槛舞，帘卷晚天疏雨。<br>含愁独倚闺帷，玉炉烟断香微。<br>正是销魂时节，东风满树花飞。</center></p>

<hr>

<h2 id="毛熙震-‧-南歌子（二首）"><a href="#毛熙震-‧-南歌子（二首）" class="headerlink" title="毛熙震 ‧ 南歌子（二首）"></a>毛熙震 ‧ 南歌子（二首）</h2><p><center>其一<br>远山愁黛眉，横波慢脸明。腻香红玉茜罗轻，深院晚堂人静，理银筝。<br>鬓动行云影，裙遮点屐声。娇羞爱问曲中名，杨柳杏花时节，几多情？<br><br>其二<br>惹恨还添恨，牵肠即断肠。凝情不语一枝芳，独映画帘闲立，绣衣香。<br>暗想为云女，应怜傅粉郎。晚来轻步出闺房，髻慢钗横无力，纵猖狂。</center></p>

<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/花间集/" rel="tag"><i class="fa fa-tag"></i> 花间集</a>
          </div>

        


        
    <div class="post-nav">
      <div class="post-nav-item">
    <a href="/诗歌词曲/花间集/花间集_08/" rel="prev" title="花间集 - 卷八">
      <i class="fa fa-chevron-left"></i> 花间集 - 卷八
    </a></div>
      <div class="post-nav-item">
    <a href="/诗歌词曲/花间集/花间集_10/" rel="next" title="花间集 - 卷十">
      花间集 - 卷十 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#魏承班-‧-满宫花（一首）"><span class="nav-text">魏承班 ‧ 满宫花（一首）</span></a></li><li class="nav-item nav-level-2"><a class="nav-link" href="#魏承班-‧-木兰花（一首）"><span class="nav-text">魏承班 ‧ 木兰花（一首）</span></a></li><li class="nav-item nav-level-2"><a class="nav-link" href="#魏承班-‧-玉楼春（二首）"><span class="nav-text">魏承班 ‧ 玉楼春（二首）</span></a></li><li class="nav-item nav-level-2"><a class="nav-link" href="#魏承班-‧-诉衷情（五首）"><span class="nav-text">魏承班 ‧ 诉衷情（五首）</span></a></li><li class="nav-item nav-level-2"><a class="nav-link" href="#魏承班-‧-生查子（二首）"><span class="nav-text">魏承班 ‧ 生查子（二首）</span></a></li><li class="nav-item nav-level-2"><a class="nav-link" href="#魏承班-‧-黄钟乐（一首）"><span class="nav-text">魏承班 ‧ 黄钟乐（一首）</span></a></li><li class="nav-item nav-level-2"><a class="nav-link" href="#魏承班-‧-渔歌子（一首）"><span class="nav-text">魏承班 ‧ 渔歌子（一首）</span></a></li><li class="nav-item nav-level-2"><a class="nav-link" href="#鹿虔扆-‧-临江仙（二首）"><span class="nav-text">鹿虔扆 ‧ 临江仙（二首）</span></a></li><li class="nav-item nav-level-2"><a class="nav-link" href="#鹿虔扆-‧-女冠子（二首）"><span class="nav-text">鹿虔扆 ‧ 女冠子（二首）</span></a></li><li class="nav-item nav-level-2"><a class="nav-link" href="#鹿虔扆-‧-思越人（一首）"><span class="nav-text">鹿虔扆 ‧ 思越人（一首）</span></a></li><li class="nav-item nav-level-2"><a class="nav-link" href="#鹿虔扆-‧-虞美人（一首）"><span class="nav-text">鹿虔扆 ‧ 虞美人（一首）</span></a></li><li class="nav-item nav-level-2"><a class="nav-link" href="#阎选-‧-虞美人（二首）"><span class="nav-text">阎选 ‧ 虞美人（二首）</span></a></li><li class="nav-item nav-level-2"><a class="nav-link" href="#阎选-‧-临江仙（二首）"><span class="nav-text">阎选 ‧ 临江仙（二首）</span></a></li><li class="nav-item nav-level-2"><a class="nav-link" href="#阎选-‧-浣溪沙（一首）"><span class="nav-text">阎选 ‧ 浣溪沙（一首）</span></a></li><li class="nav-item nav-level-2"><a class="nav-link" href="#阎选-‧-八拍蛮（二首）"><span class="nav-text">阎选 ‧ 八拍蛮（二首）</span></a></li><li class="nav-item nav-level-2"><a class="nav-link" href="#阎选-‧-河传（一首）"><span class="nav-text">阎选 ‧ 河传（一首）</span></a></li><li class="nav-item nav-level-2"><a class="nav-link" href="#尹鹗-‧-临江仙（二首）"><span class="nav-text">尹鹗 ‧ 临江仙（二首）</span></a></li><li class="nav-item nav-level-2"><a class="nav-link" href="#尹鹗-‧-满宫花（一首）"><span class="nav-text">尹鹗 ‧ 满宫花（一首）</span></a></li><li class="nav-item nav-level-2"><a class="nav-link" href="#尹鹗-‧-杏园芳（一首）"><span class="nav-text">尹鹗 ‧ 杏园芳（一首）</span></a></li><li class="nav-item nav-level-2"><a class="nav-link" href="#尹鹗-‧-醉公子（一首）"><span class="nav-text">尹鹗 ‧ 醉公子（一首）</span></a></li><li class="nav-item nav-level-2"><a class="nav-link" href="#尹鹗-‧-菩萨蛮（一首）"><span class="nav-text">尹鹗 ‧ 菩萨蛮（一首）</span></a></li><li class="nav-item nav-level-2"><a class="nav-link" href="#毛熙震-‧-浣溪沙（七首）"><span class="nav-text">毛熙震 ‧ 浣溪沙（七首）</span></a></li><li class="nav-item nav-level-2"><a class="nav-link" href="#毛熙震-‧-临江仙（二首）"><span class="nav-text">毛熙震 ‧ 临江仙（二首）</span></a></li><li class="nav-item nav-level-2"><a class="nav-link" href="#毛熙震-‧-更漏子（二首）"><span class="nav-text">毛熙震 ‧ 更漏子（二首）</span></a></li><li class="nav-item nav-level-2"><a class="nav-link" href="#毛熙震-‧-女冠子（二首）"><span class="nav-text">毛熙震 ‧ 女冠子（二首）</span></a></li><li class="nav-item nav-level-2"><a class="nav-link" href="#毛熙震-‧-清平乐（一首）"><span class="nav-text">毛熙震 ‧ 清平乐（一首）</span></a></li><li class="nav-item nav-level-2"><a class="nav-link" href="#毛熙震-‧-南歌子（二首）"><span class="nav-text">毛熙震 ‧ 南歌子（二首）</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1753</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">105</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
