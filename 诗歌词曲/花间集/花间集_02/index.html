<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="温庭筠 ‧ 清平乐（二首）其一上阳春晚，宫女愁蛾浅。新岁清平思同辇，争那长安路远。凤帐鸳被徒熏，寂寞花锁千门。竞把黄金买赋，为妾将上明君。其二洛阳愁绝，杨柳花飘雪。终日行人恣攀折，桥下流水呜咽。上马争劝离觞，南浦莺声断肠。愁杀平原年少，回首挥泪千行。    温庭筠 ‧ 遐方怨（二首）其一凭绣槛，解罗帷。未得君书，肠断，潇湘春雁飞。不知征马几时归，海棠花谢也，雨霏霏。其二花半坼，雨初晴。未卷珠帘，梦">
<meta name="keywords" content="花间集">
<meta property="og:type" content="article">
<meta property="og:title" content="花间集 - 卷二">
<meta property="og:url" content="http://5gpp.github.io/诗歌词曲/花间集/花间集_02/index.html">
<meta property="og:site_name" content="横波书苑">
<meta property="og:description" content="温庭筠 ‧ 清平乐（二首）其一上阳春晚，宫女愁蛾浅。新岁清平思同辇，争那长安路远。凤帐鸳被徒熏，寂寞花锁千门。竞把黄金买赋，为妾将上明君。其二洛阳愁绝，杨柳花飘雪。终日行人恣攀折，桥下流水呜咽。上马争劝离觞，南浦莺声断肠。愁杀平原年少，回首挥泪千行。    温庭筠 ‧ 遐方怨（二首）其一凭绣槛，解罗帷。未得君书，肠断，潇湘春雁飞。不知征马几时归，海棠花谢也，雨霏霏。其二花半坼，雨初晴。未卷珠帘，梦">
<meta property="og:locale" content="zh-CN">
<meta property="og:updated_time" content="2020-07-04T07:22:52.755Z">
<meta name="twitter:card" content="summary">
<meta name="twitter:title" content="花间集 - 卷二">
<meta name="twitter:description" content="温庭筠 ‧ 清平乐（二首）其一上阳春晚，宫女愁蛾浅。新岁清平思同辇，争那长安路远。凤帐鸳被徒熏，寂寞花锁千门。竞把黄金买赋，为妾将上明君。其二洛阳愁绝，杨柳花飘雪。终日行人恣攀折，桥下流水呜咽。上马争劝离觞，南浦莺声断肠。愁杀平原年少，回首挥泪千行。    温庭筠 ‧ 遐方怨（二首）其一凭绣槛，解罗帷。未得君书，肠断，潇湘春雁飞。不知征马几时归，海棠花谢也，雨霏霏。其二花半坼，雨初晴。未卷珠帘，梦">

<link rel="canonical" href="http://5gpp.github.io/诗歌词曲/花间集/花间集_02/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>花间集 - 卷二 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">109</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/诗歌词曲/花间集/花间集_02/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          花间集 - 卷二
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2004-10-22 00:00:00" itemprop="dateCreated datePublished" datetime="2004-10-22T00:00:00+08:00">2004-10-22</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/诗歌词曲/" itemprop="url" rel="index"><span itemprop="name">诗歌词曲</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>2.6k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>2 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h2 id="温庭筠-‧-清平乐（二首）"><a href="#温庭筠-‧-清平乐（二首）" class="headerlink" title="温庭筠 ‧ 清平乐（二首）"></a>温庭筠 ‧ 清平乐（二首）</h2><p><center>其一<br>上阳春晚，宫女愁蛾浅。<br>新岁清平思同辇，争那长安路远。<br>凤帐鸳被徒熏，寂寞花锁千门。<br>竞把黄金买赋，为妾将上明君。<br><br>其二<br>洛阳愁绝，杨柳花飘雪。<br>终日行人恣攀折，桥下流水呜咽。<br>上马争劝离觞，南浦莺声断肠。<br>愁杀平原年少，回首挥泪千行。</center></p>

<hr>

<h2 id="温庭筠-‧-遐方怨（二首）"><a href="#温庭筠-‧-遐方怨（二首）" class="headerlink" title="温庭筠 ‧ 遐方怨（二首）"></a>温庭筠 ‧ 遐方怨（二首）</h2><p><center>其一<br>凭绣槛，解罗帷。<br>未得君书，肠断，潇湘春雁飞。<br>不知征马几时归，海棠花谢也，雨霏霏。<br><br>其二<br>花半坼，雨初晴。<br>未卷珠帘，梦残，惆怅闻晓莺。<br>宿妆眉浅粉山横，约鬟鸾镜里，绣罗轻。</center></p>

<hr>

<h2 id="温庭筠-‧-诉衷情（一首）"><a href="#温庭筠-‧-诉衷情（一首）" class="headerlink" title="温庭筠 ‧ 诉衷情（一首）"></a>温庭筠 ‧ 诉衷情（一首）</h2><p><center>莺语花舞春昼午，雨霏微。<br>金带枕，宫锦，凤凰帷。<br>柳弱蝶交飞，依依。<br>辽阳音信稀，梦中归。</center></p>

<hr>

<h2 id="温庭筠-‧-思帝乡（一首）"><a href="#温庭筠-‧-思帝乡（一首）" class="headerlink" title="温庭筠 ‧ 思帝乡（一首）"></a>温庭筠 ‧ 思帝乡（一首）</h2><p><center>花花，满枝红似霞。<br>罗袖画帘肠断，卓香车。<br>回面共人闲语，战篦金凤斜。<br>惟有阮郎春尽，不归家。</center></p>

<hr>

<h2 id="温庭筠-‧-梦江南（二首）"><a href="#温庭筠-‧-梦江南（二首）" class="headerlink" title="温庭筠 ‧ 梦江南（二首）"></a>温庭筠 ‧ 梦江南（二首）</h2><p><center>其一<br>千万恨，恨极在天涯。<br>山月不知心里事，水风空落眼前花，摇曳碧云斜。<br><br>其二<br>梳洗罢，独倚望江楼。<br>过尽千帆皆不是，斜晖脉脉水悠悠，肠断白苹洲。</center></p>

<hr>

<h2 id="温庭筠-‧-河传（三首）"><a href="#温庭筠-‧-河传（三首）" class="headerlink" title="温庭筠 ‧ 河传（三首）"></a>温庭筠 ‧ 河传（三首）</h2><p><center>其一<br>江畔，相唤。<br>晓妆鲜，仙景个女采莲。<br>请君莫向那岸边，少年，好花新满船。<br>红袖摇曳逐风暖，垂玉腕，肠向柳丝断。<br>浦南归，浦北归，莫知，晚来人已稀。<br><br>其二<br>湖上，闲望。<br>雨萧萧，烟浦花桥路遥。<br>谢娘翠蛾愁不消，终朝，梦魂迷晚潮。<br>荡子天涯归棹远，春已晚，莺语空肠断。<br>若耶溪，溪水西，柳堤，不闻郎马嘶。<br><br>其三<br>同伴，相唤。<br>杏花稀，梦里每愁依违。<br>仙客一去燕已飞，不归，泪痕空满衣。<br>天际云鸟引晴远，春已晚，烟霭渡南苑。<br>雪梅香，柳带长，小娘，转令人意伤。</center></p>

<hr>

<h2 id="温庭筠-‧-番女怨（二首）"><a href="#温庭筠-‧-番女怨（二首）" class="headerlink" title="温庭筠 ‧ 番女怨（二首）"></a>温庭筠 ‧ 番女怨（二首）</h2><p><center>其一<br>万枝香雪开已遍，细雨双燕。<br>钿蝉筝，金雀扇，画梁相见。<br>雁门消息不归来，又飞回。<br>　<br>其二<br>碛南沙上惊雁起，飞雪千里。<br>玉连环，金镞箭，年年征战。<br>画楼离恨锦屏空，杏花红。</center></p>

<hr>

<h2 id="温庭筠-‧-荷叶杯（三首）"><a href="#温庭筠-‧-荷叶杯（三首）" class="headerlink" title="温庭筠 ‧ 荷叶杯（三首）"></a>温庭筠 ‧ 荷叶杯（三首）</h2><p><center>其一<br>一点露珠凝冷，波影。满池塘。绿茎红艳两相乱，肠断。水风凉。<br><br>其二<br>镜水夜来秋月，如雪。采莲时。小娘红粉对寒浪，惆怅。正思惟。<br><br>其三<br>楚女欲归南浦，朝雨。湿愁红。小船摇漾入花里，波起。隔西风。</center></p>

<hr>

<h2 id="皇甫松-‧-天仙子（二首）"><a href="#皇甫松-‧-天仙子（二首）" class="headerlink" title="皇甫松 ‧ 天仙子（二首）"></a>皇甫松 ‧ 天仙子（二首）</h2><p><center>其一<br>晴野鹭飞一只，水葓花发秋江碧。<br>刘郎此日别天仙，登绮席，泪珠滴，十二晚峰高历历。<br>　<br>其二<br>踯躅花开红照水，鹧鸪飞绕青山觜。<br>行人经岁始归来，千万里，错相倚，懊恼天仙应有以。</center></p>

<hr>

<h2 id="皇甫松-‧-浪淘沙（二首）"><a href="#皇甫松-‧-浪淘沙（二首）" class="headerlink" title="皇甫松 ‧ 浪淘沙（二首）"></a>皇甫松 ‧ 浪淘沙（二首）</h2><p><center>其一<br>滩头细草接疏林，浪恶罾船半欲沉。<br>宿鹭眠鸥飞旧浦，去年沙嘴是江心。<br><br>其二<br>蛮歌豆蔻北人愁，蒲雨杉风野艇秋。<br>浪起鵁鶄眠不得，寒沙细细入江流。</center></p>

<hr>

<h2 id="皇甫松-‧-杨柳枝（二首）"><a href="#皇甫松-‧-杨柳枝（二首）" class="headerlink" title="皇甫松 ‧ 杨柳枝（二首）"></a>皇甫松 ‧ 杨柳枝（二首）</h2><p><center>其一<br>春入行宫映翠微，玄宗侍女舞烟丝。<br>如今柳向空城绿，玉笛何人更把吹。<br><br>其二<br>烂漫春归水国时，吴王宫殿柳丝垂。<br>黄莺长叫空闺畔，西子无因更得知。</center></p>

<hr>

<h2 id="皇甫松-‧-摘得新（二首）"><a href="#皇甫松-‧-摘得新（二首）" class="headerlink" title="皇甫松 ‧ 摘得新（二首）"></a>皇甫松 ‧ 摘得新（二首）</h2><p><center>其一<br>酌一卮，须教玉笛吹。锦筵红蜡烛，莫来迟。繁红一夜经风雨，是空枝。<br><br>其二<br>摘得新，枝枝叶叶春。管弦兼美酒，最关人。平生都得几十度，展香茵。</center></p>

<hr>

<h2 id="皇甫松-‧-梦江南（二首）"><a href="#皇甫松-‧-梦江南（二首）" class="headerlink" title="皇甫松 ‧ 梦江南（二首）"></a>皇甫松 ‧ 梦江南（二首）</h2><p><center>其一<br>兰烬落，屏上暗红蕉。<br>闲梦江南梅熟日，夜船吹笛雨萧萧，人语驿边桥。<br><br>其二<br>楼上寝，残月下帘旌。<br>梦见秣陵惆怅事，桃花柳絮满江城，双髻坐吹笙。</center></p>

<hr>

<h2 id="皇甫松-‧-采莲子（二首）"><a href="#皇甫松-‧-采莲子（二首）" class="headerlink" title="皇甫松 ‧ 采莲子（二首）"></a>皇甫松 ‧ 采莲子（二首）</h2><p><center>其一<br>菡萏香莲十顷陂（举棹），小姑贪戏采莲迟（年少）。<br>晚来弄水船头湿（举棹），更脱红裙裹鸭儿（年少）。<br><br>其二<br>船动湖光滟滟秋（举棹），贪看年少信船流（年少）。<br>无端隔水抛莲子（举棹），遥被人知半日羞（年少）。</center></p>

<hr>

<h2 id="韦庄-‧-浣溪沙（五首）"><a href="#韦庄-‧-浣溪沙（五首）" class="headerlink" title="韦庄 ‧ 浣溪沙（五首）"></a>韦庄 ‧ 浣溪沙（五首）</h2><p><center>其一<br>清晓妆成寒食天，柳球斜袅间花钿，卷帘直出画堂前。<br>指点牡丹初绽朵，日高犹自凭朱栏，含颦不语恨春残。<br><br>其二<br>欲上秋千四体慵，拟教人送又心忪。画堂帘幕月明风。<br>此夜有情谁不极，隔墙梨雪又玲珑，玉容憔悴惹微红。<br><br>其三<br>惆怅梦余山月斜，孤灯照壁背窗纱，小楼高阁谢娘家。<br>暗想玉容何所似，一枝春雪冻梅花，满身香雾簇朝霞。<br><br>其四<br>绿树藏莺莺玉啼，柳丝斜拂白铜堤，弄珠江上草萋萋。<br>日暮饮归何处客，绣鞍骢马一声嘶，满身兰麝醉如泥。<br><br>其五<br>夜夜相思更漏残，伤心明月凭栏干，想君思我锦衾寒。<br>咫尺画堂深似海，忆来唯把旧书看，几时携手入长安。</center></p>

<hr>

<h2 id="韦庄-‧-菩萨蛮（五首）"><a href="#韦庄-‧-菩萨蛮（五首）" class="headerlink" title="韦庄 ‧ 菩萨蛮（五首）"></a>韦庄 ‧ 菩萨蛮（五首）</h2><p><center>其一<br>红楼别夜堪惆怅，香灯半卷流苏帐。<br>残月出门时，美人和泪辞。<br>琵琶金翠羽，弦上黄莺语。<br>劝我早归家，绿窗人似花。<br><br>其二<br>人人尽说江南好，游人只合江南老。<br>春水碧于天，画船听雨眠。<br>垆边人似月，皓腕凝双雪。<br>未老莫还乡，还乡须断肠。<br><br>其三<br>如今却忆江南乐，当时年少春衫薄。<br>骑马倚斜桥，满楼红袖招。<br>翠屏金屈曲，醉入花丛宿。<br>此度见花枝，白头誓不归。<br><br>其四<br>劝君今夜须沉醉，樽前莫话明朝事。<br>珍重主人心，酒深情亦深。<br>须愁春漏短，莫诉金杯满。<br>遇酒且呵呵，人生能几何。<br><br>其五<br>洛阳城里春光好，洛阳才子他乡老。<br>柳暗魏王堤，此时心转迷。<br>桃花春水绿，水上鸳鸯浴。<br>凝恨对残晖，忆君君不知。</center></p>

<hr>

<h2 id="韦庄-‧-归国遥（三首）"><a href="#韦庄-‧-归国遥（三首）" class="headerlink" title="韦庄 ‧ 归国遥（三首）"></a>韦庄 ‧ 归国遥（三首）</h2><p><center>其一<br>春欲暮，满地落花红带雨。<br>惆怅玉笼鹦鹉，单栖无伴侣。<br>南望去程何许，问花花不语。<br>早晚得同归去，恨无双翠羽。<br><br>其二<br>金翡翠，为我南飞传我意。<br>罨画桥边春水，几年花下醉。<br>别后只知相愧，泪珠难远寄。<br>罗幕绣帷鸳被，旧欢如梦里。<br><br>其三<br>春欲晚，戏蝶游蜂花烂漫。<br>日落谢家池馆，柳丝金缕断。<br>睡觉绿鬟风乱，画屏云雨散。<br>闲倚博山长叹，泪流沾皓腕。</center></p>

<hr>

<h2 id="韦庄-‧-应天长（二首）"><a href="#韦庄-‧-应天长（二首）" class="headerlink" title="韦庄 ‧ 应天长（二首）"></a>韦庄 ‧ 应天长（二首）</h2><p><center>其一<br>绿槐阴里黄莺语，深院无人春昼午。<br>画帘垂，金凤舞，寂寞绣屏香一炷。<br>碧天云，无定处，空有梦魂来去。<br>夜夜绿窗风雨，断肠君信否。<br><br>其二<br>别来半岁音书绝，一寸离肠千万结。<br>难相见，易相别，又是玉楼花似雪。<br>暗相思，无处说，惆怅夜来烟月。<br>想得此时情切，泪沾红袖黦。</center></p>

<hr>

<h2 id="韦庄-‧-荷叶杯（二首）"><a href="#韦庄-‧-荷叶杯（二首）" class="headerlink" title="韦庄 ‧ 荷叶杯（二首）"></a>韦庄 ‧ 荷叶杯（二首）</h2><p><center>其一<br>绝代佳人难得，倾国，花下见无期。<br>一双愁黛远山眉，不忍更思惟。<br>闲掩翠屏金凤，残梦，罗幕画堂空。<br>碧天无路信难通，惆怅旧房栊。<br><br>其二<br>记得那年花下，深夜，初识谢娘时。<br>水堂西面画帘垂，携手暗相期。<br>惆怅晓莺残月，相别，从此隔音尘。<br>如今俱是异乡人，相见更无因。</center></p>

<hr>

<h2 id="韦庄-‧-清平乐（四首）"><a href="#韦庄-‧-清平乐（四首）" class="headerlink" title="韦庄 ‧ 清平乐（四首）"></a>韦庄 ‧ 清平乐（四首）</h2><p><center>其一<br>春愁南陌，故国音书隔。<br>细雨霏霏梨花白，燕拂画帘金额。<br>尽日相望王孙，尘满衣上泪痕。<br>谁向桥边吹笛，驻马西望销魂。<br><br>其二<br>野花芳草，寂寞关山道。<br>柳吐金丝莺语早，惆怅香闺暗老。<br>罗带悔结同心，独凭朱栏思深。<br>梦觉半床斜月，小窗风触鸣琴。<br><br>其三<br>何处游女，蜀国多云雨。<br>云解有情花解语，窣地绣罗金缕。<br>妆成不整金钿，含羞待月秋千。<br>住在绿槐阴里，门临春水桥边。<br><br>其四<br>莺啼残月，绣阁香灯灭。<br>门外马嘶郎欲别，正是落花时节。<br>妆成不画蛾眉，含愁独倚金扉。<br>云路香尘莫扫，扫即郎去归迟。</center></p>

<hr>

<h2 id="韦庄-‧-望远行（一首）"><a href="#韦庄-‧-望远行（一首）" class="headerlink" title="韦庄 ‧ 望远行（一首）"></a>韦庄 ‧ 望远行（一首）</h2><p><center>欲别无言倚画屏，含恨暗伤情。<br>谢家庭树锦鸡鸣，残月落边城。<br>人欲别，马频嘶，绿槐千里长堤。<br>出门芳草路萋萋，云雨别来易东西。<br>不忍别君后，却入旧香闺。</center></p>

<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/花间集/" rel="tag"><i class="fa fa-tag"></i> 花间集</a>
          </div>

        


        
    <div class="post-nav">
      <div class="post-nav-item">
    <a href="/诗歌词曲/花间集/花间集_01/" rel="prev" title="花间集 - 卷一">
      <i class="fa fa-chevron-left"></i> 花间集 - 卷一
    </a></div>
      <div class="post-nav-item">
    <a href="/诗歌词曲/花间集/花间集_03/" rel="next" title="花间集 - 卷三">
      花间集 - 卷三 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#温庭筠-‧-清平乐（二首）"><span class="nav-text">温庭筠 ‧ 清平乐（二首）</span></a></li><li class="nav-item nav-level-2"><a class="nav-link" href="#温庭筠-‧-遐方怨（二首）"><span class="nav-text">温庭筠 ‧ 遐方怨（二首）</span></a></li><li class="nav-item nav-level-2"><a class="nav-link" href="#温庭筠-‧-诉衷情（一首）"><span class="nav-text">温庭筠 ‧ 诉衷情（一首）</span></a></li><li class="nav-item nav-level-2"><a class="nav-link" href="#温庭筠-‧-思帝乡（一首）"><span class="nav-text">温庭筠 ‧ 思帝乡（一首）</span></a></li><li class="nav-item nav-level-2"><a class="nav-link" href="#温庭筠-‧-梦江南（二首）"><span class="nav-text">温庭筠 ‧ 梦江南（二首）</span></a></li><li class="nav-item nav-level-2"><a class="nav-link" href="#温庭筠-‧-河传（三首）"><span class="nav-text">温庭筠 ‧ 河传（三首）</span></a></li><li class="nav-item nav-level-2"><a class="nav-link" href="#温庭筠-‧-番女怨（二首）"><span class="nav-text">温庭筠 ‧ 番女怨（二首）</span></a></li><li class="nav-item nav-level-2"><a class="nav-link" href="#温庭筠-‧-荷叶杯（三首）"><span class="nav-text">温庭筠 ‧ 荷叶杯（三首）</span></a></li><li class="nav-item nav-level-2"><a class="nav-link" href="#皇甫松-‧-天仙子（二首）"><span class="nav-text">皇甫松 ‧ 天仙子（二首）</span></a></li><li class="nav-item nav-level-2"><a class="nav-link" href="#皇甫松-‧-浪淘沙（二首）"><span class="nav-text">皇甫松 ‧ 浪淘沙（二首）</span></a></li><li class="nav-item nav-level-2"><a class="nav-link" href="#皇甫松-‧-杨柳枝（二首）"><span class="nav-text">皇甫松 ‧ 杨柳枝（二首）</span></a></li><li class="nav-item nav-level-2"><a class="nav-link" href="#皇甫松-‧-摘得新（二首）"><span class="nav-text">皇甫松 ‧ 摘得新（二首）</span></a></li><li class="nav-item nav-level-2"><a class="nav-link" href="#皇甫松-‧-梦江南（二首）"><span class="nav-text">皇甫松 ‧ 梦江南（二首）</span></a></li><li class="nav-item nav-level-2"><a class="nav-link" href="#皇甫松-‧-采莲子（二首）"><span class="nav-text">皇甫松 ‧ 采莲子（二首）</span></a></li><li class="nav-item nav-level-2"><a class="nav-link" href="#韦庄-‧-浣溪沙（五首）"><span class="nav-text">韦庄 ‧ 浣溪沙（五首）</span></a></li><li class="nav-item nav-level-2"><a class="nav-link" href="#韦庄-‧-菩萨蛮（五首）"><span class="nav-text">韦庄 ‧ 菩萨蛮（五首）</span></a></li><li class="nav-item nav-level-2"><a class="nav-link" href="#韦庄-‧-归国遥（三首）"><span class="nav-text">韦庄 ‧ 归国遥（三首）</span></a></li><li class="nav-item nav-level-2"><a class="nav-link" href="#韦庄-‧-应天长（二首）"><span class="nav-text">韦庄 ‧ 应天长（二首）</span></a></li><li class="nav-item nav-level-2"><a class="nav-link" href="#韦庄-‧-荷叶杯（二首）"><span class="nav-text">韦庄 ‧ 荷叶杯（二首）</span></a></li><li class="nav-item nav-level-2"><a class="nav-link" href="#韦庄-‧-清平乐（四首）"><span class="nav-text">韦庄 ‧ 清平乐（四首）</span></a></li><li class="nav-item nav-level-2"><a class="nav-link" href="#韦庄-‧-望远行（一首）"><span class="nav-text">韦庄 ‧ 望远行（一首）</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1765</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">109</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
