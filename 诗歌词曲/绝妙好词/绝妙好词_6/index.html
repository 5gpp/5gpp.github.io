<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="李彭老木兰花慢　　正千门系柳，赐宫烛，散青烟。看秀靥芳唇，涂妆晕色，试尽春妍。田田满阶榆荚，弄轻阴、浅冷似秋天。随处饧香杏暖，燕飞斜亸秋千。　　朱弦几换华年，扶浅醉落红前。记旧时游冶，灯楼倚扇，水院移船。吟边梦云飞远，有题红、都在薛涛笺。听绝残箫倦笛，夜堂明月窥帘。 壶中天 ‧ 登寄闲吟台　　素飙荡碧，喜云飞寥廓、清透凉宇。倦鹊惊翻台榭迥，叶叶秋声归树。珠斗斜河，冰轮辗雾，万里青冥路。芗深屏翠，桂">
<meta name="keywords" content="绝妙好词">
<meta property="og:type" content="article">
<meta property="og:title" content="绝妙好词 - 卷六">
<meta property="og:url" content="http://5gpp.github.io/诗歌词曲/绝妙好词/绝妙好词_6/index.html">
<meta property="og:site_name" content="横波书苑">
<meta property="og:description" content="李彭老木兰花慢　　正千门系柳，赐宫烛，散青烟。看秀靥芳唇，涂妆晕色，试尽春妍。田田满阶榆荚，弄轻阴、浅冷似秋天。随处饧香杏暖，燕飞斜亸秋千。　　朱弦几换华年，扶浅醉落红前。记旧时游冶，灯楼倚扇，水院移船。吟边梦云飞远，有题红、都在薛涛笺。听绝残箫倦笛，夜堂明月窥帘。 壶中天 ‧ 登寄闲吟台　　素飙荡碧，喜云飞寥廓、清透凉宇。倦鹊惊翻台榭迥，叶叶秋声归树。珠斗斜河，冰轮辗雾，万里青冥路。芗深屏翠，桂">
<meta property="og:locale" content="zh-CN">
<meta property="og:updated_time" content="2020-07-04T07:22:52.689Z">
<meta name="twitter:card" content="summary">
<meta name="twitter:title" content="绝妙好词 - 卷六">
<meta name="twitter:description" content="李彭老木兰花慢　　正千门系柳，赐宫烛，散青烟。看秀靥芳唇，涂妆晕色，试尽春妍。田田满阶榆荚，弄轻阴、浅冷似秋天。随处饧香杏暖，燕飞斜亸秋千。　　朱弦几换华年，扶浅醉落红前。记旧时游冶，灯楼倚扇，水院移船。吟边梦云飞远，有题红、都在薛涛笺。听绝残箫倦笛，夜堂明月窥帘。 壶中天 ‧ 登寄闲吟台　　素飙荡碧，喜云飞寥廓、清透凉宇。倦鹊惊翻台榭迥，叶叶秋声归树。珠斗斜河，冰轮辗雾，万里青冥路。芗深屏翠，桂">

<link rel="canonical" href="http://5gpp.github.io/诗歌词曲/绝妙好词/绝妙好词_6/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>绝妙好词 - 卷六 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">109</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/诗歌词曲/绝妙好词/绝妙好词_6/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          绝妙好词 - 卷六
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2004-10-18 00:00:00" itemprop="dateCreated datePublished" datetime="2004-10-18T00:00:00+08:00">2004-10-18</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/诗歌词曲/" itemprop="url" rel="index"><span itemprop="name">诗歌词曲</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>5.5k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>5 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h2 id="李彭老"><a href="#李彭老" class="headerlink" title="李彭老"></a>李彭老</h2><h3 id="木兰花慢"><a href="#木兰花慢" class="headerlink" title="木兰花慢"></a>木兰花慢</h3><p>　　正千门系柳，赐宫烛，散青烟。看秀靥芳唇，涂妆晕色，试尽春妍。田田满阶榆荚，弄轻阴、浅冷似秋天。随处饧香杏暖，燕飞斜亸秋千。<br>　　朱弦几换华年，扶浅醉落红前。记旧时游冶，灯楼倚扇，水院移船。吟边梦云飞远，有题红、都在薛涛笺。听绝残箫倦笛，夜堂明月窥帘。</p>
<h3 id="壶中天-‧-登寄闲吟台"><a href="#壶中天-‧-登寄闲吟台" class="headerlink" title="壶中天 ‧ 登寄闲吟台"></a>壶中天 ‧ 登寄闲吟台</h3><p>　　素飙荡碧，喜云飞寥廓、清透凉宇。倦鹊惊翻台榭迥，叶叶秋声归树。珠斗斜河，冰轮辗雾，万里青冥路。芗深屏翠，桂边满袖风露。<br>　　烟外冷逼玻璃，渔郎歌杳，击空明归去。怨鹤知更莲漏悄，竹里筛金帘户。短发吹寒，闲情吟远，弄影花前舞。明年今夜，玉樽知醉何处。</p>
<h3 id="高阳台-‧-落梅"><a href="#高阳台-‧-落梅" class="headerlink" title="高阳台 ‧ 落梅"></a>高阳台 ‧ 落梅</h3><p>　　飘粉杯宽，盛香袖小，青青半掩苔痕。竹里遮寒，谁念减尽芳云？么凤叫晚吹晴雪，料水空、烟冷西泠。感凋零，残缕遗钿，迤逦成尘。<br>　　东园曾趁花前约，记按筝筹酒，戏挽飞琼。环佩无声，草暗台榭春深。欲倩怨笛传清谱，怕断霞、难返吟魂。转销凝，点点随波，望极江亭。</p>
<h3 id="法曲献仙音-‧-官圃赋梅，继草窗韵"><a href="#法曲献仙音-‧-官圃赋梅，继草窗韵" class="headerlink" title="法曲献仙音 ‧ 官圃赋梅，继草窗韵"></a>法曲献仙音 ‧ 官圃赋梅，继草窗韵</h3><p>　　雲木槎枒，水葓摇落，瘦影半临清浅。翠羽迷空，粉容羞晓，年华柱弦频换。甚何逊风流在，相逢共寒晚。<br>　　总依黯，念当时、看花游冶，曾锦缆移舟，宝筝随辇。池苑锁荒凉，嗟事逐、鸿飞天远。香径无人，甚苍藓、黄尘自满。听鸦啼春寂，暗雨萧萧吹怨。</p>
<h3 id="一萼红-‧-寄弁阳翁"><a href="#一萼红-‧-寄弁阳翁" class="headerlink" title="一萼红 ‧ 寄弁阳翁"></a>一萼红 ‧ 寄弁阳翁</h3><p>　　过蔷薇，正风暄云淡，春去未多时。古岸停桡，单衣试酒，满眼芳草斜晖。故人老、经年赋别，灯晕里、相对夜何其。泛剡清愁，买花芳事，一卷新诗。<br>　　流水孤帆渐远，想家山猿鹤，喜见重归。北阜寻幽，青津问钓，多情杨柳依依。最难忘、吟边旧雨，数菖蒲、老是来期。几夕相思梦蝶，飞绕苹溪。</p>
<h3 id="高阳台-‧-寄题荪壁山房"><a href="#高阳台-‧-寄题荪壁山房" class="headerlink" title="高阳台 ‧ 寄题荪壁山房"></a>高阳台 ‧ 寄题荪壁山房</h3><p>　　石筍埋雲，风篁啸晚，翠微高处幽居。缥简云签，人间一点尘无。绿深门户啼鹃外，看堆床、宝晋图书。尽萧闲，浴研临池，滴露研朱。<br>　　旧时曾写桃花扇。弄霏香秀笔，春满西湖。松菊依然，柴桑自爱吾庐。冰弦玉麈风流在，更秋兰香染衣裾。照窗明，小字珠玑，重见欧虞。</p>
<h3 id="探芳讯-‧-湖上春游继草窗韵"><a href="#探芳讯-‧-湖上春游继草窗韵" class="headerlink" title="探芳讯 ‧ 湖上春游继草窗韵"></a>探芳讯 ‧ 湖上春游继草窗韵</h3><p>　　对芳昼，甚怕冷添衣，伤春疏酒。正绯桃如火，相看自依旧。闲帘深掩梨花雨，谁问东阳瘦？几多时，涨绿莺枝，堕红鸳甃。<br>　　堤上宝鞍骤，记草色薰晴，波光摇岫。苏小门前，题字尚存否？繁华短梦随流水，空有诗千首。更休言、张绪风流似柳。</p>
<h3 id="祝英台近"><a href="#祝英台近" class="headerlink" title="祝英台近"></a>祝英台近</h3><p>　　杏花初，梅花过，时节又春半。帘影飞梭，轻阴小庭院。旧时月底秋千，吟香醉玉，曾细听、歌珠一串。<br>　　忍重见，描金小字题情，生绡合欢扇。老了刘郎，天远玉箫伴。几番莺外斜阳，栏干倚遍。恨杨花、遮愁不断。</p>
<h3 id="踏莎行-‧-题草窗十拟后"><a href="#踏莎行-‧-题草窗十拟后" class="headerlink" title="踏莎行 ‧ 题草窗十拟后"></a>踏莎行 ‧ 题草窗十拟后</h3><p>　　紫曲迷香，绿窗梦月，芳心如对春风说。蛮笺象管写新声，几番曾试琼壶觖。<br>　　庾信书愁，江淹赋别，桃花红雨梨花雪。周郎先自足风流，何须更拟秦箫咽。</p>
<h3 id="浪淘沙"><a href="#浪淘沙" class="headerlink" title="浪淘沙"></a>浪淘沙</h3><p>　　泼火雨初晴，草色青青。傍檐垂柳卖春饧。画舫载花花解语，绾燕吟鸾。<br>　　箫鼓入西泠。一片轻阴。钿车罗盖竞归城。别有水窗人唤酒，弦月初生。</p>
<h3 id="四字令"><a href="#四字令" class="headerlink" title="四字令"></a>四字令</h3><p>　　兰汤晚凉，鸾钗半妆。红巾腻雪吹香，擘莲房赌双。<br>　　罗纨素珰，冰壶露床。月移花影西厢，数流萤过墙。</p>
<h3 id="生查子"><a href="#生查子" class="headerlink" title="生查子"></a>生查子</h3><p>　　罗襦隐绣茸，玉合销红豆。深院落梅钿，寒峭收灯后。<br>　　心事卜金钱，月上鹅黄柳。拜了夜香休，翠被听春漏。</p>
<hr>

<h2 id="李莱老"><a href="#李莱老" class="headerlink" title="李莱老"></a>李莱老</h2><h3 id="惜红衣-‧-寄弁阳翁"><a href="#惜红衣-‧-寄弁阳翁" class="headerlink" title="惜红衣 ‧ 寄弁阳翁"></a>惜红衣 ‧ 寄弁阳翁</h3><p>　　笛送西泠，帆过杜曲，昼阴芳绿。门巷清风，还寻故人书屋。苍华发冷，笑瘦影相看如竹。幽谷，烟树晓莺，诉经年愁独。<br>　　残阳古木，书画归船，匆匆又南北。苹洲鸥鹭，素熟旧盟续。甚日浩歌招隐，听雨弁阳同宿。料重来时候，香荡几湾红玉。</p>
<h3 id="青玉案-‧-草窗词卷"><a href="#青玉案-‧-草窗词卷" class="headerlink" title="青玉案 ‧ 草窗词卷"></a>青玉案 ‧ 草窗词卷</h3><p>　　吟情老尽江南句，几千万垂丝缕。花冷絮飞寒食路，渔烟鸥雨，燕昏莺晓，总入昭华谱。<br>　　红衣妆靓凉生渚，环碧斜阳旧时树。拈叶分题觞咏处。荀香犹在，庾愁何许？云冷西湖赋。</p>
<h3 id="扬州慢-‧-琼花次韵"><a href="#扬州慢-‧-琼花次韵" class="headerlink" title="扬州慢 ‧ 琼花次韵"></a>扬州慢 ‧ 琼花次韵</h3><p>　　玉倚风轻，粉凝冰薄，土花祠冷无人。听吹箫月底，传暮草金城。笑红紫、纷纷成雨，溯空如蝶，肯堕珠尘。叹而今、杜郎还见，应赋悲春。<br>　　佩环何许，纵无情、莺燕犹惊。怅朱槛香消，绿屏梦杳，肠断瑶琼。九曲迷楼依旧，沉沉夜、想觅行云。但荒烟幽翠，东风吹作秋声。</p>
<h3 id="谒金门"><a href="#谒金门" class="headerlink" title="谒金门"></a>谒金门</h3><p>　　春意态，闲却远山横黛。香径莓苔嗟粉坏，凤靴双斗彩。<br>　　折得花枝懒戴，犹恋鸳鸯飞盖。旧恨新愁都只在。东风吹柳带。</p>
<h3 id="浪淘沙-1"><a href="#浪淘沙-1" class="headerlink" title="浪淘沙"></a>浪淘沙</h3><p>　　榆火换新烟。翠柳朱檐，东风吹得落花颠。帘影翠梭悬绣带，人倚秋千。<br>　　犹忆十年前，西子湖边，斜阳催入画楼船。归醉夜堂歌舞月，拚却春眠。</p>
<h3 id="生查子-1"><a href="#生查子-1" class="headerlink" title="生查子"></a>生查子</h3><p>　　妾情歌柳枝，郎意怜桃叶。罗带绾同心，谁信愁千结。<br>　　楼上数残更，马上看新月。绣被怨春寒，怕学鸳鸯叠。</p>
<h3 id="高阳台-‧-落梅-1"><a href="#高阳台-‧-落梅-1" class="headerlink" title="高阳台 ‧ 落梅"></a>高阳台 ‧ 落梅</h3><p>　　门掩香残，屏摇梦冷，珠钿糁缀芳尘。临水搴花，流来疑是行云。藓梢空挂凄凉月，想鹤归犹怨黄昏。黯消凝，人老天涯，雁影沉沉。<br>　　断肠不在听横笛，在江皋解佩，翳玉飞琼。烟湿荒村，背春无限愁深。迎风点点飘寒粉，怅秋娘燕袖啼痕。更关情，青子悬枝，绿树成阴。</p>
<h3 id="木兰花-‧-寄题荪壁山房"><a href="#木兰花-‧-寄题荪壁山房" class="headerlink" title="木兰花 ‧ 寄题荪壁山房"></a>木兰花 ‧ 寄题荪壁山房</h3><p>　　向烟霞堆里，著吟屋最高层。望海日翻红，林霏散白，猿鸟幽深。双岑，倚天翠湿，看浮云收尽雨还晴。晓色千松逗冷，照人眼底长青。<br>　　闲情，玉麈风生。摹茧字，校鹅经。爱静翻缃帙，芸台棐几，荷制兰樱。分明，晋人旧隐，掩岩扉月，午籁沉沉。三十六梯树杪，溯空遥想登临。</p>
<h3 id="清平乐"><a href="#清平乐" class="headerlink" title="清平乐"></a>清平乐</h3><p>　　绿窗初晓。枕上闻啼鸟。不恨王孙归不早，只恨天涯芳草。<br>　　锦书红泪千行，一春无限思量。折得垂杨寄与，丝丝都是愁肠。</p>
<h3 id="台城路-‧-寄弁阳翁"><a href="#台城路-‧-寄弁阳翁" class="headerlink" title="台城路 ‧ 寄弁阳翁"></a>台城路 ‧ 寄弁阳翁</h3><p>　　半空河影流云碎，亭皋嫩凉收雨。井叶还惊，江莲乱落，弦月初生商素。堂深几许？渐爽入云帱，翠绡千缕。纨扇恩疏，晚萤光冷照窗户。<br>　　文园憔悴顿老，又西风暗换，丝鬓无数。灯外残碪，琴边瘦枕，一一情伤迟莫。故人倦旅，料渭水长安，感时吟苦。正自多愁，砌蛩终夜语。</p>
<h3 id="浪淘沙-2"><a href="#浪淘沙-2" class="headerlink" title="浪淘沙"></a>浪淘沙</h3><p>　　宝押绣帘斜。莺燕谁家。银筝初试合琵琶。柳色春罗裁袖小，双戴桃花。<br>　　芳草满天涯，流水韶华，晚风杨柳绿交加。闲倚栏杆无藉在，数尽归鸦。</p>
<h3 id="杏花天"><a href="#杏花天" class="headerlink" title="杏花天"></a>杏花天</h3><p>　　年时中酒风流病，正雨暗、蘼芜深径。人家寒食烟初禁，狼藉梨花雪影。<br>　　西湖梦、红沉翠冷，记舞板歌裙厮趁。斜阳苦与黄昏近，生怕画船归尽。</p>
<h3 id="小重山"><a href="#小重山" class="headerlink" title="小重山"></a>小重山</h3><p>　　画檐簪柳碧如城，一帘风雨里，过清明。吹箫门巷冷无声，梨花月，今夜负中庭。<br>　　远岫敛修嚬，春愁吟入谱，付莺莺。红尘没马翠埋轮，西泠曲，欢梦絮飘零。</p>
<hr>

<h2 id="应法孙"><a href="#应法孙" class="headerlink" title="应法孙"></a>应法孙</h2><h3 id="霓裳中序第一"><a href="#霓裳中序第一" class="headerlink" title="霓裳中序第一"></a>霓裳中序第一</h3><p>　　愁云翠万叠。露柳残蝉空抱叶，帘卷流苏宝结。乍庭户嫩凉，栏杆微月。玉纤胜雪，委素纨、尘锁香箧。思前事、莺期燕约，寂寞向谁说。<br>　　悲切。漏签声咽，渐寒灺兰缸未灭。良宵长是间别，恨酒凝红绡，纷涴瑶玦。镜盟鸾影缺。吹笛西风数阕。无言久，和衣成梦，睡损缕金蝶。</p>
<h3 id="贺新郎"><a href="#贺新郎" class="headerlink" title="贺新郎"></a>贺新郎</h3><p>　　宿雾楼台湿，晓清初、花明柳润，燕飞莺集。旧约重来歌舞地，留得艳香娇色。又梦草、东风吹碧。午困腾腾春欲醉，对文楸、玉子无心拾。看蝶舞，傍花立。<br>　　酒痕未醒愁先入，记年时翠楼寒浅，宝笙慵吸。想驻马河桥分别，恨轻竹风颿烟笠。早尘暗、华堂帘隙。倚尽黄昏人独自，望江南回雁归云急。凭付与，锦笺墨。</p>
<hr>

<h2 id="王亿之"><a href="#王亿之" class="headerlink" title="王亿之"></a>王亿之</h2><h3 id="高阳台"><a href="#高阳台" class="headerlink" title="高阳台"></a>高阳台</h3><p>　　双桨敲冰，低篷护冷，扁舟晓渡西冷。回首吴山，微茫遥带重城。堤边几树垂杨柳，早嫩黄摇动春情。问孤鸿，何处飞来，共唤飘零。<br>　　轻帆初落沙洲暝，渐潮痕雨渍，面色风皴。旅思羁愁，偏能老大行人。姮娥不管征途苦，甚夜深、尽照孤衾。想玉楼，犹凭栏杆，为我销凝。</p>
<hr>

<h2 id="余桂英"><a href="#余桂英" class="headerlink" title="余桂英"></a>余桂英</h2><h3 id="小桃红"><a href="#小桃红" class="headerlink" title="小桃红"></a>小桃红</h3><p>　　芳草连天暮，斜日明汀渚。懊恨东风，恍如春梦，匆匆又去。早知人酒病更诗愁，镇轻随飞絮。<br>　　宝镜空留恨，筝雁浑无据。门外当时，薄情流水，如今何处？正相思望断碧山云，又莺啼晚雨。</p>
<hr>

<h2 id="胡仲弓"><a href="#胡仲弓" class="headerlink" title="胡仲弓"></a>胡仲弓</h2><h3 id="谒金门-1"><a href="#谒金门-1" class="headerlink" title="谒金门"></a>谒金门</h3><p>　　蛾黛浅，只为晚寒妆懒。润逼镜鸾红雾满，额花留半面。<br>　　渐次梅花开偏，花外行人已远。欲寄一枝嫌梦短，湿云和恨翦。</p>
<hr>

<h2 id="尚希尹"><a href="#尚希尹" class="headerlink" title="尚希尹"></a>尚希尹</h2><h3 id="浪淘沙-3"><a href="#浪淘沙-3" class="headerlink" title="浪淘沙"></a>浪淘沙</h3><p>　　结客去登楼，谁系兰舟？半篙清涨雨初收。把酒留春春不住，柳暗江头。<br>　　老去怕闲愁，莫莫休休。晚来风恶下帘钩。试问落花随水去，还解西流？</p>
<hr>

<h2 id="柴望"><a href="#柴望" class="headerlink" title="柴望"></a>柴望</h2><h3 id="念奴娇"><a href="#念奴娇" class="headerlink" title="念奴娇"></a>念奴娇</h3><p>　　春来多困，正晷移帘影，银屏深闭。唤梦幽禽烟柳外，惊断巫山十二。宿酒初醒，新愁半解，恼得成憔悴。逢松雲鬓，不忺鸾镜梳洗。<br>　　门外满地香风，残梅零乱，玉糁苍苔碎。乍暖乍寒浑莫拟，欲试罗衣犹未。斗草雕阑，买花深院，做踏青天气。晴鸠鸣处，一池昨夜春水。</p>
<hr>

<h2 id="朱藻"><a href="#朱藻" class="headerlink" title="朱藻"></a>朱藻</h2><h3 id="采桑子"><a href="#采桑子" class="headerlink" title="采桑子"></a>采桑子</h3><p>　　障泥油壁人归后，满院花阴，楼影沉沉，中有伤春一片心。<br>　　闲穿绿树寻梅子，斜日笼明，团扇风轻，一径杨花不避人。</p>
<hr>

<h2 id="黄铸"><a href="#黄铸" class="headerlink" title="黄铸"></a>黄铸</h2><h3 id="秋蕊香令"><a href="#秋蕊香令" class="headerlink" title="秋蕊香令"></a>秋蕊香令</h3><p>　　花外数声风定，烟际一痕月净。水晶屏小欹翠枕，院静鸣蛩相应。<br>　　香销斜掩青铜镜，背灯影。空砧夜半和雁阵，秋在刘郎绿鬓。</p>
<hr>

<h2 id="王同祖"><a href="#王同祖" class="headerlink" title="王同祖"></a>王同祖</h2><h3 id="阮郎归"><a href="#阮郎归" class="headerlink" title="阮郎归"></a>阮郎归</h3><p>　　一帘疏雨细于尘，春寒愁杀人。桐花庭院近清明，新烟浮旧城。<br>　　寻蝶梦，怯莺声，柳丝如妾情。丙丁帖子画教成。妆台求晚晴。</p>
<hr>

<h2 id="王茂孙"><a href="#王茂孙" class="headerlink" title="王茂孙"></a>王茂孙</h2><h3 id="高阳台-‧-春梦"><a href="#高阳台-‧-春梦" class="headerlink" title="高阳台 ‧ 春梦"></a>高阳台 ‧ 春梦</h3><p>　　迟日烘晴，轻烟缕昼，琐窗雕户慵开。人独春闲，金猊暖透兰煤。山屏缓倚珊瑚畔，任翠阴移过瑶阶。悄无声彩翅翩翩，何处飞来？<br>　　片时千里江南路，被东风误引，还近阳台。腻雨娇云，多情恰喜徘徊。无端枝上啼鸠唤，便等闲、孤枕惊回。恶情怀，一院杨花、一径苍苔。</p>
<h3 id="点绛唇-‧-莲房"><a href="#点绛唇-‧-莲房" class="headerlink" title="点绛唇 ‧ 莲房"></a>点绛唇 ‧ 莲房</h3><p>　　折断烟痕，翠蓬初离鸳鸯浦。玉纤相妒，翻被专房误。<br>　　乍脱青衣，犹著轻罗护。多情处，芳心一缕，都为相思苦。</p>
<hr>

<h2 id="王易简"><a href="#王易简" class="headerlink" title="王易简"></a>王易简</h2><h3 id="齐天乐-‧-客长安赋"><a href="#齐天乐-‧-客长安赋" class="headerlink" title="齐天乐 ‧ 客长安赋"></a>齐天乐 ‧ 客长安赋</h3><p>　　宫烟晓散春如雾，参差护晴窗户。柳色初分，饧香未冷，正是清明百五。临流笑语，映十二栏杆，翠嚬红妒。短帽轻鞍，倦游曾遍断桥路。<br>　　东风为谁媚妩？岁华频感慨，双鬓何许！前度刘郎，三生杜牧，赢得征衫尘土。心期暗数，总寂寞当年，酒筹花谱。付与春愁，小楼今夜雨。</p>
<h3 id="酹江月"><a href="#酹江月" class="headerlink" title="酹江月"></a>酹江月</h3><p>　　暗帘吹雨，怪西风梧井，凄凉何早。一寸柔情千万缕，临镜霜痕惊老。雁影关山，蛩声院宇，做就新怀抱。湘皋遗珮，故人空寄瑶草。<br>　　已是摇落堪悲，飘零多感，那更长安道。衰草寒芜吟未尽，无那平烟残照。千古闲愁，百年往事不了，黄花笑，渔樵深处，满庭红叶休扫。</p>
<h3 id="庆宫春-‧-谢草窗惠词卷"><a href="#庆宫春-‧-谢草窗惠词卷" class="headerlink" title="庆宫春 ‧ 谢草窗惠词卷"></a>庆宫春 ‧ 谢草窗惠词卷</h3><p>　　庭草春迟，汀苹香老，数声珮悄苍玉。年晚江空，天寒日莫，壮怀聊寄幽独。倦游多感，更西北高楼送目。佳人不见，慷慨悲歌，夕阳乔木。<br>　　紫霞洞窅云深，袅袅馀音，凤箫谁续？桃花赋在，竹枝词远，此恨年年相触。翠椾芳字，谩重省、当时顾曲。因君凝伫，依约吴山，半痕蛾绿。</p>
<hr>

<h2 id="张桂"><a href="#张桂" class="headerlink" title="张桂"></a>张桂</h2><h3 id="菩萨蛮"><a href="#菩萨蛮" class="headerlink" title="菩萨蛮"></a>菩萨蛮</h3><p>　　东风忽骤无人见，玉塘烟浪浮花片。步湿下香阶，苔粘金凤鞋。<br>　　翠鬟愁不整，临水闲窥影。摘得野蔷薇，游蜂相趁归。</p>
<h3 id="浣溪沙"><a href="#浣溪沙" class="headerlink" title="浣溪沙"></a>浣溪沙</h3><p>　　雨压杨花路半干。蜂遗花粉在栏杆，牡丹开尽正春寒。<br>　　懒品么弦金雁并，瘦惊双钏玉鱼宽，新愁不放翠眉间。</p>
<hr>

<h2 id="张磐"><a href="#张磐" class="headerlink" title="张磐"></a>张磐</h2><h3 id="绮罗香-‧-渔浦有感"><a href="#绮罗香-‧-渔浦有感" class="headerlink" title="绮罗香 ‧ 渔浦有感"></a>绮罗香 ‧ 渔浦有感</h3><p>　　浦月窥檐，松泉漱枕，屏里吴山何处？暗粉疏红，依旧为谁匀注？都负了、燕约莺期，更闲却、柳烟花雨。纵十分、春到邮亭，赋怀应是断肠句。<br>　　青青原上荠麦，还被东风无赖，翻成离绪。望极天西，惟有陇云江树。斜照带、一缕新愁，尽分付、暮潮归去。步闲阶、待卜心期，落花空细数。</p>
<h3 id="浣溪沙-1"><a href="#浣溪沙-1" class="headerlink" title="浣溪沙"></a>浣溪沙</h3><p>　　习习轻风破海棠，秋千移影上回廊，昼长蝴蝶为谁忙？<br>　　度柳早莺分暖绿，过花小燕带春香，满庭芳草又斜阳。</p>
<hr>

<h2 id="张林"><a href="#张林" class="headerlink" title="张林"></a>张林</h2><h3 id="唐多令"><a href="#唐多令" class="headerlink" title="唐多令"></a>唐多令</h3><p>　　金勒鞚花骢，故山云雾中。翠苹洲、先有西风。可惜嫩凉时枕簟，都付与、旧山翁。<br>　　双翠合眉峰，泪华分脸红。向樽前、何太匆匆？才是别离情便苦，都莫问、淡和浓。</p>
<h3 id="柳梢青-‧-灯花"><a href="#柳梢青-‧-灯花" class="headerlink" title="柳梢青 ‧ 灯花"></a>柳梢青 ‧ 灯花</h3><p>　　白玉枝头，忽看蓓蕾，金粟珠垂。半颗安榴，一枝浓杏，五色蔷薇。<br>　　何须羯鼓声催。银釭里、春工四时，却笑灯蛾，学他蜂蝶，照影频飞。</p>
<hr>

<h2 id="朱㫹孙"><a href="#朱㫹孙" class="headerlink" title="朱㫹孙"></a>朱㫹孙</h2><h3 id="真珠帘"><a href="#真珠帘" class="headerlink" title="真珠帘"></a>真珠帘</h3><p>　　春云做冷春知未？春愁在、碎雨敲花声里。海燕已寻踪，到画溪沙际。院落秋千杨柳外，待天气、十分晴霁。春市，又青帘巷陌，红芳歌吹。<br>　　须信处处东风，又何妨对此，笼香觅醉。曲尽索余情，奈夜航催离。梦满冰衾身似寄，算几度、吴乡烟水。无寐，试明朝说与，西园桃李。</p>
<hr>

<h2 id="吴大有"><a href="#吴大有" class="headerlink" title="吴大有"></a>吴大有</h2><h3 id="点绛唇-‧-送李琴泉"><a href="#点绛唇-‧-送李琴泉" class="headerlink" title="点绛唇 ‧ 送李琴泉"></a>点绛唇 ‧ 送李琴泉</h3><p>　　江上旗亭，送君还是逢君处。酒阑呼渡，雲压沙鸥暮。<br>　　漠漠萧萧，香冻梨花雨。添愁绪，断肠柔橹，相逐寒潮去。</p>
<hr>

<h2 id="张炎"><a href="#张炎" class="headerlink" title="张炎"></a>张炎</h2><h3 id="壶中天-‧-养拙园夜饮，客有弹箜篌者，即事以赋"><a href="#壶中天-‧-养拙园夜饮，客有弹箜篌者，即事以赋" class="headerlink" title="壶中天 ‧ 养拙园夜饮，客有弹箜篌者，即事以赋"></a>壶中天 ‧ 养拙园夜饮，客有弹箜篌者，即事以赋</h3><p>　　瘦筇访隐，正繁阴闲锁，一壶幽绿。乔木苍寒图画古，窈窕人行韦曲。鹤响天高，水流花净，笑语通华屋。虚堂松外，夜深凉气吹烛。<br>　　乐事杨柳楼心，瑶台月下，有生香堪掬。谁理商声帘外悄，萧飒悬珰鸣玉。一笑难逢，四愁休赋，任我云边宿。倚阑歌罢，露萤飞上秋竹。</p>
<h3 id="渡江云-‧-次赵元父韵"><a href="#渡江云-‧-次赵元父韵" class="headerlink" title="渡江云 ‧ 次赵元父韵"></a>渡江云 ‧ 次赵元父韵</h3><p>　　锦芗缭绕地，凉灯挂壁，帘影浪花斜。酒船归去后，转首河桥，那处认纹纱？重盟镜约，还记得、前度秦嘉。惟只有、叶题缄付，流不到天涯。<br>　　惊嗟！十年心事，几曲栏杆，想萧郎声价。闲过了、黄昏时候，疏柳啼鸦。浦潮夜涌平沙白，溯断鸿、知落谁家？书又远，空江片月芦花。</p>
<h3 id="甘州-‧-饯草窗西归"><a href="#甘州-‧-饯草窗西归" class="headerlink" title="甘州 ‧ 饯草窗西归"></a>甘州 ‧ 饯草窗西归</h3><p>　　记天风、飞珮紫霞边，顾曲万花深。怪相如游倦，少陵愁老，还叹飘零。短梦恍然今昔，故国十年心。回首三三径，松竹成阴。<br>　　不恨片帆南浦，只恨翦灯听雨，谁伴孤吟？料瘦筇归后，闲锁北山云。是几番、柳边行色，是几番、同醉古园林。烟波远，笔床茶灶，何处逢君？</p>
<hr>

<h2 id="赵崇霄"><a href="#赵崇霄" class="headerlink" title="赵崇霄"></a>赵崇霄</h2><h3 id="东风第一枝"><a href="#东风第一枝" class="headerlink" title="东风第一枝"></a>东风第一枝</h3><p>　　妒雪梅苏，迷烟柳醒，游丝轻飏新霁。卷帘看燕初归，步屟为花早起。春来犹浅，便做出、十分春意。喜凤钗、才卸珠幡，早换巧梳描翠。<br>　　著数点、催花雨腻，更一阵、递香风细。小莺忺暖调声，嫩蝶试晴舞翅。清欢易失，怕轻负、年芳流水。好趁闲、共整吟鞯，日日访桃寻李。</p>
<hr>

<h2 id="范晞文"><a href="#范晞文" class="headerlink" title="范晞文"></a>范晞文</h2><h3 id="意难忘"><a href="#意难忘" class="headerlink" title="意难忘"></a>意难忘</h3><p>　　清泪如铅，叹咸阳送远，露冷铜仙。岩花纷堕雪，津柳暗生烟。寒食後，莫江边。草色更芊芊。四十年，留春意绪，不似今年。<br>　　山阴欲棹归船。暂停杯雨外，舞剑灯前。重逢应未卜，此别转堪怜。凭急管，倩繁弦，思苦调难传。望故乡，都将往事、付与啼鹃。</p>
<hr>

<h2 id="郑斗焕"><a href="#郑斗焕" class="headerlink" title="郑斗焕"></a>郑斗焕</h2><h3 id="新荷叶"><a href="#新荷叶" class="headerlink" title="新荷叶"></a>新荷叶</h3><p>　　乳鸭池塘，晴波漾绿鳞鳞。宿藕根香，夏来生意还新。蚨钱小、钿花贴翠，相间萍星。一番雨过，一番暗展圆青。<br>　　鱼戏龟游，看来犹未胜情。因忆年时，垂钓曾约轻盈。玉人何处，关情是、半卷芳心。帘风一棹，鸳鸯催起歌声。</p>
<hr>

<h2 id="曹良史"><a href="#曹良史" class="headerlink" title="曹良史"></a>曹良史</h2><h3 id="江城子"><a href="#江城子" class="headerlink" title="江城子"></a>江城子</h3><p>　　夜香烧了夜寒生，掩银屏，理银筝。一曲春风，都是断肠声。杜宇欲啼杨柳外，愁似海，思如云。<br>　　背灯暗卸乳鹅裙，酒初酲，梦初醒。兰炷香篝，谁为暖罗衾？二十四帘人悄悄，花影碎，月痕深。</p>
<hr>

<h2 id="董嗣杲"><a href="#董嗣杲" class="headerlink" title="董嗣杲"></a>董嗣杲</h2><h3 id="湘月"><a href="#湘月" class="headerlink" title="湘月"></a>湘月</h3><p>　　莲幽竹邃，旧池亭几处，多爱君子。醉玉吹香还认取，忙里得闲标致。心逐云帆，情随烟笛，高会知谁继？宵筵会启，蓦然身外浮世。<br>　　因见杜牧疏狂，前缘梦里，谩蹙双眉翠。香满屏山春满几，炉拥麝焦禽睡。月落梅空，霜浓窗掩，两耳风声起。艳歌终散，输他鹤帐清寐。</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/绝妙好词/" rel="tag"><i class="fa fa-tag"></i> 绝妙好词</a>
          </div>

        


        
    <div class="post-nav">
      <div class="post-nav-item">
    <a href="/诗歌词曲/绝妙好词/绝妙好词_5/" rel="prev" title="绝妙好词 - 卷五">
      <i class="fa fa-chevron-left"></i> 绝妙好词 - 卷五
    </a></div>
      <div class="post-nav-item">
    <a href="/诗歌词曲/绝妙好词/绝妙好词_7/" rel="next" title="绝妙好词 - 卷七">
      绝妙好词 - 卷七 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#李彭老"><span class="nav-text">李彭老</span></a><ol class="nav-child"><li class="nav-item nav-level-3"><a class="nav-link" href="#木兰花慢"><span class="nav-text">木兰花慢</span></a></li><li class="nav-item nav-level-3"><a class="nav-link" href="#壶中天-‧-登寄闲吟台"><span class="nav-text">壶中天 ‧ 登寄闲吟台</span></a></li><li class="nav-item nav-level-3"><a class="nav-link" href="#高阳台-‧-落梅"><span class="nav-text">高阳台 ‧ 落梅</span></a></li><li class="nav-item nav-level-3"><a class="nav-link" href="#法曲献仙音-‧-官圃赋梅，继草窗韵"><span class="nav-text">法曲献仙音 ‧ 官圃赋梅，继草窗韵</span></a></li><li class="nav-item nav-level-3"><a class="nav-link" href="#一萼红-‧-寄弁阳翁"><span class="nav-text">一萼红 ‧ 寄弁阳翁</span></a></li><li class="nav-item nav-level-3"><a class="nav-link" href="#高阳台-‧-寄题荪壁山房"><span class="nav-text">高阳台 ‧ 寄题荪壁山房</span></a></li><li class="nav-item nav-level-3"><a class="nav-link" href="#探芳讯-‧-湖上春游继草窗韵"><span class="nav-text">探芳讯 ‧ 湖上春游继草窗韵</span></a></li><li class="nav-item nav-level-3"><a class="nav-link" href="#祝英台近"><span class="nav-text">祝英台近</span></a></li><li class="nav-item nav-level-3"><a class="nav-link" href="#踏莎行-‧-题草窗十拟后"><span class="nav-text">踏莎行 ‧ 题草窗十拟后</span></a></li><li class="nav-item nav-level-3"><a class="nav-link" href="#浪淘沙"><span class="nav-text">浪淘沙</span></a></li><li class="nav-item nav-level-3"><a class="nav-link" href="#四字令"><span class="nav-text">四字令</span></a></li><li class="nav-item nav-level-3"><a class="nav-link" href="#生查子"><span class="nav-text">生查子</span></a></li></ol></li><li class="nav-item nav-level-2"><a class="nav-link" href="#李莱老"><span class="nav-text">李莱老</span></a><ol class="nav-child"><li class="nav-item nav-level-3"><a class="nav-link" href="#惜红衣-‧-寄弁阳翁"><span class="nav-text">惜红衣 ‧ 寄弁阳翁</span></a></li><li class="nav-item nav-level-3"><a class="nav-link" href="#青玉案-‧-草窗词卷"><span class="nav-text">青玉案 ‧ 草窗词卷</span></a></li><li class="nav-item nav-level-3"><a class="nav-link" href="#扬州慢-‧-琼花次韵"><span class="nav-text">扬州慢 ‧ 琼花次韵</span></a></li><li class="nav-item nav-level-3"><a class="nav-link" href="#谒金门"><span class="nav-text">谒金门</span></a></li><li class="nav-item nav-level-3"><a class="nav-link" href="#浪淘沙-1"><span class="nav-text">浪淘沙</span></a></li><li class="nav-item nav-level-3"><a class="nav-link" href="#生查子-1"><span class="nav-text">生查子</span></a></li><li class="nav-item nav-level-3"><a class="nav-link" href="#高阳台-‧-落梅-1"><span class="nav-text">高阳台 ‧ 落梅</span></a></li><li class="nav-item nav-level-3"><a class="nav-link" href="#木兰花-‧-寄题荪壁山房"><span class="nav-text">木兰花 ‧ 寄题荪壁山房</span></a></li><li class="nav-item nav-level-3"><a class="nav-link" href="#清平乐"><span class="nav-text">清平乐</span></a></li><li class="nav-item nav-level-3"><a class="nav-link" href="#台城路-‧-寄弁阳翁"><span class="nav-text">台城路 ‧ 寄弁阳翁</span></a></li><li class="nav-item nav-level-3"><a class="nav-link" href="#浪淘沙-2"><span class="nav-text">浪淘沙</span></a></li><li class="nav-item nav-level-3"><a class="nav-link" href="#杏花天"><span class="nav-text">杏花天</span></a></li><li class="nav-item nav-level-3"><a class="nav-link" href="#小重山"><span class="nav-text">小重山</span></a></li></ol></li><li class="nav-item nav-level-2"><a class="nav-link" href="#应法孙"><span class="nav-text">应法孙</span></a><ol class="nav-child"><li class="nav-item nav-level-3"><a class="nav-link" href="#霓裳中序第一"><span class="nav-text">霓裳中序第一</span></a></li><li class="nav-item nav-level-3"><a class="nav-link" href="#贺新郎"><span class="nav-text">贺新郎</span></a></li></ol></li><li class="nav-item nav-level-2"><a class="nav-link" href="#王亿之"><span class="nav-text">王亿之</span></a><ol class="nav-child"><li class="nav-item nav-level-3"><a class="nav-link" href="#高阳台"><span class="nav-text">高阳台</span></a></li></ol></li><li class="nav-item nav-level-2"><a class="nav-link" href="#余桂英"><span class="nav-text">余桂英</span></a><ol class="nav-child"><li class="nav-item nav-level-3"><a class="nav-link" href="#小桃红"><span class="nav-text">小桃红</span></a></li></ol></li><li class="nav-item nav-level-2"><a class="nav-link" href="#胡仲弓"><span class="nav-text">胡仲弓</span></a><ol class="nav-child"><li class="nav-item nav-level-3"><a class="nav-link" href="#谒金门-1"><span class="nav-text">谒金门</span></a></li></ol></li><li class="nav-item nav-level-2"><a class="nav-link" href="#尚希尹"><span class="nav-text">尚希尹</span></a><ol class="nav-child"><li class="nav-item nav-level-3"><a class="nav-link" href="#浪淘沙-3"><span class="nav-text">浪淘沙</span></a></li></ol></li><li class="nav-item nav-level-2"><a class="nav-link" href="#柴望"><span class="nav-text">柴望</span></a><ol class="nav-child"><li class="nav-item nav-level-3"><a class="nav-link" href="#念奴娇"><span class="nav-text">念奴娇</span></a></li></ol></li><li class="nav-item nav-level-2"><a class="nav-link" href="#朱藻"><span class="nav-text">朱藻</span></a><ol class="nav-child"><li class="nav-item nav-level-3"><a class="nav-link" href="#采桑子"><span class="nav-text">采桑子</span></a></li></ol></li><li class="nav-item nav-level-2"><a class="nav-link" href="#黄铸"><span class="nav-text">黄铸</span></a><ol class="nav-child"><li class="nav-item nav-level-3"><a class="nav-link" href="#秋蕊香令"><span class="nav-text">秋蕊香令</span></a></li></ol></li><li class="nav-item nav-level-2"><a class="nav-link" href="#王同祖"><span class="nav-text">王同祖</span></a><ol class="nav-child"><li class="nav-item nav-level-3"><a class="nav-link" href="#阮郎归"><span class="nav-text">阮郎归</span></a></li></ol></li><li class="nav-item nav-level-2"><a class="nav-link" href="#王茂孙"><span class="nav-text">王茂孙</span></a><ol class="nav-child"><li class="nav-item nav-level-3"><a class="nav-link" href="#高阳台-‧-春梦"><span class="nav-text">高阳台 ‧ 春梦</span></a></li><li class="nav-item nav-level-3"><a class="nav-link" href="#点绛唇-‧-莲房"><span class="nav-text">点绛唇 ‧ 莲房</span></a></li></ol></li><li class="nav-item nav-level-2"><a class="nav-link" href="#王易简"><span class="nav-text">王易简</span></a><ol class="nav-child"><li class="nav-item nav-level-3"><a class="nav-link" href="#齐天乐-‧-客长安赋"><span class="nav-text">齐天乐 ‧ 客长安赋</span></a></li><li class="nav-item nav-level-3"><a class="nav-link" href="#酹江月"><span class="nav-text">酹江月</span></a></li><li class="nav-item nav-level-3"><a class="nav-link" href="#庆宫春-‧-谢草窗惠词卷"><span class="nav-text">庆宫春 ‧ 谢草窗惠词卷</span></a></li></ol></li><li class="nav-item nav-level-2"><a class="nav-link" href="#张桂"><span class="nav-text">张桂</span></a><ol class="nav-child"><li class="nav-item nav-level-3"><a class="nav-link" href="#菩萨蛮"><span class="nav-text">菩萨蛮</span></a></li><li class="nav-item nav-level-3"><a class="nav-link" href="#浣溪沙"><span class="nav-text">浣溪沙</span></a></li></ol></li><li class="nav-item nav-level-2"><a class="nav-link" href="#张磐"><span class="nav-text">张磐</span></a><ol class="nav-child"><li class="nav-item nav-level-3"><a class="nav-link" href="#绮罗香-‧-渔浦有感"><span class="nav-text">绮罗香 ‧ 渔浦有感</span></a></li><li class="nav-item nav-level-3"><a class="nav-link" href="#浣溪沙-1"><span class="nav-text">浣溪沙</span></a></li></ol></li><li class="nav-item nav-level-2"><a class="nav-link" href="#张林"><span class="nav-text">张林</span></a><ol class="nav-child"><li class="nav-item nav-level-3"><a class="nav-link" href="#唐多令"><span class="nav-text">唐多令</span></a></li><li class="nav-item nav-level-3"><a class="nav-link" href="#柳梢青-‧-灯花"><span class="nav-text">柳梢青 ‧ 灯花</span></a></li></ol></li><li class="nav-item nav-level-2"><a class="nav-link" href="#朱㫹孙"><span class="nav-text">朱㫹孙</span></a><ol class="nav-child"><li class="nav-item nav-level-3"><a class="nav-link" href="#真珠帘"><span class="nav-text">真珠帘</span></a></li></ol></li><li class="nav-item nav-level-2"><a class="nav-link" href="#吴大有"><span class="nav-text">吴大有</span></a><ol class="nav-child"><li class="nav-item nav-level-3"><a class="nav-link" href="#点绛唇-‧-送李琴泉"><span class="nav-text">点绛唇 ‧ 送李琴泉</span></a></li></ol></li><li class="nav-item nav-level-2"><a class="nav-link" href="#张炎"><span class="nav-text">张炎</span></a><ol class="nav-child"><li class="nav-item nav-level-3"><a class="nav-link" href="#壶中天-‧-养拙园夜饮，客有弹箜篌者，即事以赋"><span class="nav-text">壶中天 ‧ 养拙园夜饮，客有弹箜篌者，即事以赋</span></a></li><li class="nav-item nav-level-3"><a class="nav-link" href="#渡江云-‧-次赵元父韵"><span class="nav-text">渡江云 ‧ 次赵元父韵</span></a></li><li class="nav-item nav-level-3"><a class="nav-link" href="#甘州-‧-饯草窗西归"><span class="nav-text">甘州 ‧ 饯草窗西归</span></a></li></ol></li><li class="nav-item nav-level-2"><a class="nav-link" href="#赵崇霄"><span class="nav-text">赵崇霄</span></a><ol class="nav-child"><li class="nav-item nav-level-3"><a class="nav-link" href="#东风第一枝"><span class="nav-text">东风第一枝</span></a></li></ol></li><li class="nav-item nav-level-2"><a class="nav-link" href="#范晞文"><span class="nav-text">范晞文</span></a><ol class="nav-child"><li class="nav-item nav-level-3"><a class="nav-link" href="#意难忘"><span class="nav-text">意难忘</span></a></li></ol></li><li class="nav-item nav-level-2"><a class="nav-link" href="#郑斗焕"><span class="nav-text">郑斗焕</span></a><ol class="nav-child"><li class="nav-item nav-level-3"><a class="nav-link" href="#新荷叶"><span class="nav-text">新荷叶</span></a></li></ol></li><li class="nav-item nav-level-2"><a class="nav-link" href="#曹良史"><span class="nav-text">曹良史</span></a><ol class="nav-child"><li class="nav-item nav-level-3"><a class="nav-link" href="#江城子"><span class="nav-text">江城子</span></a></li></ol></li><li class="nav-item nav-level-2"><a class="nav-link" href="#董嗣杲"><span class="nav-text">董嗣杲</span></a><ol class="nav-child"><li class="nav-item nav-level-3"><a class="nav-link" href="#湘月"><span class="nav-text">湘月</span></a></li></ol></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1765</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">109</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
