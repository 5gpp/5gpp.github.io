<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="科举之弊不可革　　法禁益烦，奸伪滋炽，唯科场最然，其尤者莫如铨试。代笔有禁也，禁之愈急，则代之者获赂谢愈多。其不幸而败者百无一二，正使得之，元未尝致法。吏部长贰帘试之制，非不善也，而文具儿戏，抑又什焉。议论奉公之臣，朝夕建明，然此风如决流偃草，未尝少革。或以谓失于任法而不任人之故。殊不思所任之人，渠肯一意向方，见恶辄取，于事无益，而祸谤先集于厥身矣！开宝中，太子宾客边光范掌选，太庙斋郎李宗讷赴吏部">
<meta name="keywords" content="容斋随笔">
<meta property="og:type" content="article">
<meta property="og:title" content="容斋四笔 - 卷十三（24则）">
<meta property="og:url" content="http://5gpp.github.io/古色古香/容斋随笔/容斋随笔_61/index.html">
<meta property="og:site_name" content="横波书苑">
<meta property="og:description" content="科举之弊不可革　　法禁益烦，奸伪滋炽，唯科场最然，其尤者莫如铨试。代笔有禁也，禁之愈急，则代之者获赂谢愈多。其不幸而败者百无一二，正使得之，元未尝致法。吏部长贰帘试之制，非不善也，而文具儿戏，抑又什焉。议论奉公之臣，朝夕建明，然此风如决流偃草，未尝少革。或以谓失于任法而不任人之故。殊不思所任之人，渠肯一意向方，见恶辄取，于事无益，而祸谤先集于厥身矣！开宝中，太子宾客边光范掌选，太庙斋郎李宗讷赴吏部">
<meta property="og:locale" content="zh-CN">
<meta property="og:updated_time" content="2020-06-22T01:45:44.627Z">
<meta name="twitter:card" content="summary">
<meta name="twitter:title" content="容斋四笔 - 卷十三（24则）">
<meta name="twitter:description" content="科举之弊不可革　　法禁益烦，奸伪滋炽，唯科场最然，其尤者莫如铨试。代笔有禁也，禁之愈急，则代之者获赂谢愈多。其不幸而败者百无一二，正使得之，元未尝致法。吏部长贰帘试之制，非不善也，而文具儿戏，抑又什焉。议论奉公之臣，朝夕建明，然此风如决流偃草，未尝少革。或以谓失于任法而不任人之故。殊不思所任之人，渠肯一意向方，见恶辄取，于事无益，而祸谤先集于厥身矣！开宝中，太子宾客边光范掌选，太庙斋郎李宗讷赴吏部">

<link rel="canonical" href="http://5gpp.github.io/古色古香/容斋随笔/容斋随笔_61/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>容斋四笔 - 卷十三（24则） | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">83</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古色古香/容斋随笔/容斋随笔_61/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          容斋四笔 - 卷十三（24则）
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2002-12-22 00:00:00" itemprop="dateCreated datePublished" datetime="2002-12-22T00:00:00+08:00">2002-12-22</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古典文学-笔记/" itemprop="url" rel="index"><span itemprop="name">古典文学_笔记</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>4.8k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>4 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h2 id="科举之弊不可革"><a href="#科举之弊不可革" class="headerlink" title="科举之弊不可革"></a>科举之弊不可革</h2><p>　　法禁益烦，奸伪滋炽，唯科场最然，其尤者莫如铨试。代笔有禁也，禁之愈急，则代之者获赂谢愈多。其不幸而败者百无一二，正使得之，元未尝致法。吏部长贰帘试之制，非不善也，而文具儿戏，抑又什焉。议论奉公之臣，朝夕建明，然此风如决流偃草，未尝少革。或以谓失于任法而不任人之故。殊不思所任之人，渠肯一意向方，见恶辄取，于事无益，而祸谤先集于厥身矣！开宝中，太子宾客边光范掌选，太庙斋郎李宗讷赴吏部铨，光范见其年少，意未能属辞，语之曰：“苟援笔成六韵，虽不试书判，可入等矣。”宗讷曰：“非唯学诗，亦尝留心词赋。”即试诗赋二首，数刻而就。甚嘉赏之，翌日拟授秘书省正字。今之世，宁复有是哉！</p>
<h2 id="宰执子弟廷试"><a href="#宰执子弟廷试" class="headerlink" title="宰执子弟廷试"></a>宰执子弟廷试</h2><p>　　太宗朝，吕文穆公蒙正之弟蒙亨举进士，礼部高等荐名。既廷试，与李文正公昉之子宗谔，并以父兄在中书罢之。国史许仲宣传云，仲宣子待问，雍熙二年举进士，与李宗谔、吕蒙亨、王扶幷预廷试。宗谔即宰相昉之子，蒙亨参知政事蒙正之弟，扶盐铁使明之子。上曰：“斯并势家，与孤寒竞进，纵以艺升，人亦谓朕有私也。”皆下第，正此事也。仲宣时为度支使。仁宗朝，韩忠宪公亿为参知政事，子维以进士奏名礼部，不肯试大廷，受荫入官。唐质肃公介参政，子义问锁厅试礼部，用举者召试秘阁，介引嫌罢之。旧制，严于宰执子弟如此，与夫秦益公柄国，而子熺、孙埙皆于省殿试辄冠多士者异矣！</p>
<h2 id="国初救弊"><a href="#国初救弊" class="headerlink" title="国初救弊"></a>国初救弊</h2><p>　　国朝削并僭伪，救民水火之中，然亦有因仍旧弊，未暇更张者，故须赖于贤士大夫昌言之。江左初平，太宗选张齐贤为江南西路转运使，谕以民间不便事，令一一条奏。先是诸州罪人多锢送阙下，缘路非理而死者，常十五六。齐贤至蕲州，见南剑州吏送罪人者，索得州帖视之。二人皆逢贩私盐者，为荷盐笼得盐二斤，又六人皆尝见贩盐而不告者，并黥决传送，而五人已死于路。江州司理院自正月至二月，经过寄禁罪人，计三百二十四人。建州民二人，本田家客户，尝于主家塘内，以锥刺得鱼一斤半，并杖脊、黥面，送阙下。齐贤上言：“乞俟至京，择官虑问，如显有负屈者，本州官吏量加惩罚。自今只令发遣正身。”及虔州，送三囚，尝市得牛肉，幷家属十二人悉诣阙，而杀牛贼不获，齐贤悯之，即遣其妻子还。自是江南送罪人者减大半。是皆相循习所致也，齐贤改为，其利民如此。齐贤以太平兴国二年方登科，六年为使者，八年还朝，由密学拜执政，可谓迅用也。</p>
<h2 id="房玄龄名字"><a href="#房玄龄名字" class="headerlink" title="房玄龄名字"></a>房玄龄名字</h2><p>　　旧唐书目录书房元龄，而本传云房乔字玄龄，新唐书列传房玄龄字乔，而宰相世系表玄龄字乔松，三者不同。赵明诚金石录得其神道碑，褚遂良书，名字与新史传同。予记先公自燕还，有房碑一册，于志宁撰，乃玄龄字乔松，本钦宗在东宫时所藏，其后犹有一印，曰“伯志西斋”。今亦不存矣。</p>
<h2 id="二朱诗词"><a href="#二朱诗词" class="headerlink" title="二朱诗词"></a>二朱诗词</h2><p>　　朱载上，舒州桐城人，为黄州教授，有诗云：“官闲无一事，胡蝶飞上阶。”东坡公见之，称赏再三，遂为知己。中书舍人新仲翌，其次子也，有家学，十八岁时，戏作小词，所谓“流水泠泠，断桥斜路梅枝亚”者。朱希真见而书诸扇，今人遂以为希真所作。又有折折扇词云：“宫纱蜂赶梅，宝扇鸾开翅。数折聚清风，一捻生秋意。摇摇云母轻，袅袅琼枝细。莫解玉连环，怕作飞花坠。”公亲书稿固存，亦因张安国书扇，而载于于湖集中。其咏五月菊词云：“玉台金盏对炎光。全似去年香。有意庄严端午，不应忘却重阳。菖蒲九节，金英满把，同泛瑶觞。旧日东篱陶令，北窗正傲羲皇。”渊明于五六月高卧北窗之下，清风飒至，自谓羲皇上人。用此事于五月菊，诗家叹其精切云。</p>
<h2 id="金刚经四句偈"><a href="#金刚经四句偈" class="headerlink" title="金刚经四句偈"></a>金刚经四句偈</h2><p>　　今世所行金刚经，用姚秦鸠摩罗什所译，其四句偈曰：“一切有为法，如梦幻泡影，如露亦如电，应作如是观。”又曰：“若以色见我，以音声求我，是人行邪道，不能见如来。”予博观它本，颇有不同。元魏天竺三藏菩提流支译云：“一切有为法，如星翳灯幻，露泡梦电云，应作如是观。”而“不能见如来”之下更有四句云：“彼如来妙体，即法身诸佛，法体不可见，彼识不能知。”陈天竺三藏真谛译云：“如如不动，恒有正说，应观有为法，如暗翳灯幻，露泡梦电云。若以色见我，以音声求我，是人行邪道，不应得见我。由法应见佛，调御法为身，此法非识境，法如深难见。 ”唐三藏玄奘译云：“诸和合所为，如星翳灯幻，露泡梦电云，应作如是观。诸以色见我，以音声寻我，彼生履邪断，不能当见我。应观佛法性，即导师法身，法性非所识，故彼不能了。”唐沙门义净译前四句，与魏菩提本同，而后云：“若以色见我，以音声求我，是人起邪观，不能当见我。”后四句与玄奘本同。予案今人称六如，东坡以名堂者，谓梦幻泡影露电也。而此四译，乃知有九如。大般若经，第八会世尊颂，第九会能断金刚分二颂，亦与玄奘所译同。</p>
<h2 id="四莲华之名"><a href="#四莲华之名" class="headerlink" title="四莲华之名"></a>四莲华之名</h2><p>　　嗢钵摩华，青莲华也；钵特摩华，亦云波头摩，赤莲华也；拘毋陁华，亦云俱物头，亦云俱牟陁，红莲也；奔荼利华，亦云芬陁利，白莲也。堵罗绵，柳絮之类，即兜罗绵也。</p>
<h2 id="黑法白法"><a href="#黑法白法" class="headerlink" title="黑法白法"></a>黑法白法</h2><p>　　安立黑法，感黑异熟，所谓地狱傍生鬼界。安立白法，感白异熟，所谓人天。安立黑白法，感黑白异熟，所谓一分傍生鬼界及一分人。安立非黑非白法，感非黑非白异熟，所谓预留果，或一来果，或不还果。</p>
<h2 id="多心经偈"><a href="#多心经偈" class="headerlink" title="多心经偈"></a>多心经偈</h2><p>　　多心经偈曰：“揭帝揭帝，波罗揭帝，波罗僧揭諦，菩提萨摩诃。”又有大明呪经，鸠罗什所译，曰：“竭帝竭帝，波罗竭帝，波罗僧竭帝，菩提僧莎呵。”</p>
<h2 id="天宫宝树"><a href="#天宫宝树" class="headerlink" title="天宫宝树"></a>天宫宝树</h2><p>　　“行行相值，茎茎相望。枝枝相准，叶叶相向。华华相顺，实实相当。”此无量寿经所言，天宫宝树，非尘世所有也。</p>
<h2 id="白分黑分"><a href="#白分黑分" class="headerlink" title="白分黑分"></a>白分黑分</h2><p>　　月盈至满，谓之白分；月亏至晦，谓之黑分。白前黑后合为一月。又曰，日随月后行，至十五日覆月都尽，是名黑半；日在月前行，至十五日具足圆满，是名白半。(“都尽”一作“都亏”。)</p>
<h2 id="月双闰双"><a href="#月双闰双" class="headerlink" title="月双闰双"></a>月双闰双</h2><p>　　十五夜为半月，两半月为一月，三月为一时，两时为一行，两行为一年，二年半为一双。此由闰，故以闰月兼本月，此谓月双，非闰双也，以五年再闰为闰双。</p>
<h2 id="逾缮那一由旬"><a href="#逾缮那一由旬" class="headerlink" title="逾缮那一由旬"></a>逾缮那一由旬</h2><p>　　数量之称，谓逾缮那，四十里也。毗昙论四肘为一弓，五百弓为一拘卢舍，八拘卢舍为一由旬，一弓长八尺，五百弓长四百丈，一拘卢舍有二里，十六里为一由旬。</p>
<h2 id="七极微尘"><a href="#七极微尘" class="headerlink" title="七极微尘"></a>七极微尘</h2><p>　　七极微尘成一阿耨池上尘，七阿耨尘为铜上尘，七铜上尘为水上尘，七水上尘为兔毫上尘，七兔毫上尘为一羊毛上尘，七羊毛上尘为一牛毛上尘，七牛毛上尘成一向游尘，七向游尘成一虮，七虮成一虱，七虱成一穔麦，七穔麦为一指，二十四指为一肘，四肘为一弓。</p>
<h2 id="宰相赠本生父母官"><a href="#宰相赠本生父母官" class="headerlink" title="宰相赠本生父母官"></a>宰相赠本生父母官</h2><p>　　封赠先世，自晋、宋以来有之，迨唐始备，然率不过一代，其恩延及祖庙者绝鲜，亦未尝至极品。郭汾阳二十四考中书令，而其父赠止太保；权德舆位宰相，其祖赠止郎中。唐末五季，宰辅贵臣，始追荣三代，国朝因之。李文正公昉本工部郎中超之子，出继从叔绍。昉再入相，表其事求赠所生父、祖官封，诏赠祖温太子太保，祖母权氏莒国太夫人，父超太子太师，母谢氏郑国太夫人。可谓异数，后不闻继之者。</p>
<h2 id="执政赠三代不同"><a href="#执政赠三代不同" class="headerlink" title="执政赠三代不同"></a>执政赠三代不同</h2><p>　　文臣封赠三代，自初除执政外，凡转厅皆不再该，唯知枢密院及拜相乃复得之。然旧法又不如是。欧阳公作程文简公琳父神道碑，历叙恩典曰：“琳参知政事，赠为太子少师。在政事迁左丞，(系转一官。)又赠太子太师。罢为资政殿学士，又赠太师、中书令。为宣徽北院使，又赠兼尚书令。”则是转官与罢政亦褒赠，而自宫师得太师中令，更为超越。它或不然。</p>
<h2 id="唐孙处约事"><a href="#唐孙处约事" class="headerlink" title="唐孙处约事"></a>唐孙处约事</h2><p>　　新唐书来济传云：“初，济与高智周、郝处俊、孙处约客宣城石仲览家，仲览衍于财，有器识，待四人甚厚。私相与言志。处俊曰：‘愿宰天下。’济及智周亦然。处约曰：‘宰相或不可冀，愿为通事舍人足矣。’后济领吏部，处约始以瀛州书佐入调，济遽注曰：‘如志。’遂以为通事舍人。后皆至公辅。”高智周传云：“智周始与郝处俊、来济、孙处约共依江都石仲览。仲览倾产结四人欢，因请各语所期。处俊曰：‘丈夫惟无仕，仕至宰相乃可。’智周、济如之。处约曰：‘得为舍人，在殿中周旋吐纳可也。’后济居吏部，处约以瀛州参军入调，济曰：‘如志。’拟通事舍人。毕，降阶劳问平生。”案两传相去才一卷，不应重复如此，可谓冗长。本出韩琬所撰御史台记，而所载自不实。处约传：“贞观中，为齐王佑记室。佑多过失，数上书切谏。王诛，太宗得其书，擢中书舍人。”是岁十七年癸卯。来济次年亦为中书舍人，永徽三年拜相，六年检校吏部尚书，是岁丁巳，去癸卯首尾十五岁。若如两传所书，大为不合，韩琬之说诚谬，史氏又失于不考。仲览乡里，一以为宣城，一以为江都，岂宣城人而家于广陵也？</p>
<h2 id="夏侯胜京房两传"><a href="#夏侯胜京房两传" class="headerlink" title="夏侯胜京房两传"></a>夏侯胜京房两传</h2><p>　　汉书儒林传，欲详记经学师承，故序列唯谨，然夏侯胜、京房，又自有传。儒林云：“胜其先夏侯都尉，以尚书传族子始昌。始昌传胜，胜又事同郡简卿。传兄子建，建又事欧阳高。”而本传又云： “从始昌受尚书。后事简卿，又从欧阳氏。从子建，师事胜及欧阳高。”儒林言：“房受易梁人焦延寿。以明灾异得幸，为石显所谮，诛。”凡百余字，而本传又云：“治易，事梁人焦延寿。其说长于灾变，房用之尤精。为石显告非谤政治，诛。”此两者近于重复也。若其它张禹、彭宣、王骏、倪宽、龚胜、鲍宣、周堪、孔光、李寻、韦贤、玄成、薛广德、师丹、王吉、蔡谊、董仲舒、眭孟、贡禹、疏广、马宫、翟方进诸人，但志姓名及所师耳。</p>
<h2 id="汉人坐语言获罪"><a href="#汉人坐语言获罪" class="headerlink" title="汉人坐语言获罪"></a>汉人坐语言获罪</h2><p>　　汉昭帝时，有大石自立，僵柳复起。眭孟上书，言：“有从匹夫为天子，宜求索贤人，禅以帝位而退，自封百里。”霍光恶之，论以祆言惑众伏诛。案孟之妄发，其死宜矣。宣帝信任宦官，盖宽饶奏封事，言：“五帝官天下，三王家天下。家以传子，官以传贤。”执金吾议以指意欲求禅，亦坐死。考其所引，亦不为无罪。杨恽之报孙会宗书，初无甚怨怒之语，其诗曰：“田彼南山，芜秽不治，种一顷豆，落而为萁。”张晏释以为言朝廷荒乱，百官谄谀。可谓穿凿。而廷尉当以大逆无道，刑及妻子。予熟味其词，独有所谓“君父至尊亲，送其终也，有时而既”。盖宣帝恶其君丧送终之喻耳。严助论汲黯辅少主守成，武帝不怒，实系于一时祸福云。贾谊、刘向谈说痛切无忌讳，文、成二帝未尝问焉，随笔纪之矣。</p>
<h2 id="枢密书史"><a href="#枢密书史" class="headerlink" title="枢密书史"></a>枢密书史</h2><p>　　景德四年，命宰臣王旦监修两朝正史；知枢密院王钦若、陈尧叟，参知政事赵安仁并修国史。后来执政入枢府，皆不得提举修书，非故事也。</p>
<h2 id="知州转运使为通判"><a href="#知州转运使为通判" class="headerlink" title="知州转运使为通判"></a>知州转运使为通判</h2><p>　　今世士大夫既贵不可复贱。淳化中，北戎入寇，以殿前都虞候曹璨知定州，时赵安易官宗正少卿，以知州遂就徙通判。同时有罗延吉者，既知彭、祁、绛三州，而除通判广州；滕中正知兴元府而通判河南。袁郭知楚、郓二州，会秦王廷美迁置房州，诏崇仪副使阎彦进知州，而以郭通判州事。范正辞既知戎、淄二州，而通判棣、深。又陈若拙历知单州、殿中侍御史、西川转运使，召归，会李至守洛都，表为通判；久之，柴禹锡镇泾州，复表为通判。连下迁而皆非贬降，近不复有矣。</p>
<h2 id="范正辞治饶州"><a href="#范正辞治饶州" class="headerlink" title="范正辞治饶州"></a>范正辞治饶州</h2><p>　　范正辞太平兴国中，以饶州多滞讼，选知州事。至则宿系皆决遣之，胥史坐淹狱停职者六十三人。会诏令料州兵送京，有王兴者，怀土惮行，以刃故伤其足，正辞斩之。兴妻上诉，太宗召见正辞，庭辩其事。正辞曰：“东南诸郡，饶实繁盛，人心易动，兴敢扇摇。苟失控驭，则臣无待罪之地矣。”上壮其敢断，特迁官，充江南转运副使。饶州民甘绍者，为群盗所掠，州捕系十四人，狱具将死。正辞案部至，引问之，囚皆泣下。察其非实，命徙他所讯鞫。既而民有告盗所在者，正辞潜召监军掩捕之。盗觉遁去，正辞即单骑出郭二十里追及之。贼控弦持来逼，正辞大呼，以鞭击之，中贼双目，仆之。余贼渡江散走。被伤者尚有余息，旁得所弃赃，按其奸状伏法，十四人皆得释。此吾乡里事，而郡人多不闻之。</p>
<h2 id="荣王藏书"><a href="#荣王藏书" class="headerlink" title="荣王藏书"></a>荣王藏书</h2><p>　　濮安懿王之子宗绰，蓄书七万卷。始与英宗偕学于邸，每得异书，必转以相付。宗绰家本有“岳阳”记者，皆所赐也，此国史本传所载。宣和中，其子淮安郡王仲糜进目录三卷，忠宣公在燕得其中袟，云：“除监本外，写本、印本书籍计二万二千八百三十六卷。”观一袟之目如是，所谓七万卷者为不诬矣。三馆秘府所未有也，盛哉！</p>
<h2 id="秦杜八六子"><a href="#秦杜八六子" class="headerlink" title="秦杜八六子"></a>秦杜八六子</h2><p>　　秦少游八六子词云：“片片飞花弄晚，蒙蒙残雨笼晴。正销凝，黄鹂又啼数声。”语句清峭，为名流推激。予家旧有建本兰畹曲集，载杜牧之一词，但记其末句云：“正销魂，梧桐又移翠阴。”秦公盖效之，似差不及也。 　</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/容斋随笔/" rel="tag"><i class="fa fa-tag"></i> 容斋随笔</a>
          </div>

        


        
    <div class="post-nav">
      <div class="post-nav-item">
    <a href="/古色古香/容斋随笔/容斋随笔_60/" rel="prev" title="容斋四笔 - 卷十二（13则）">
      <i class="fa fa-chevron-left"></i> 容斋四笔 - 卷十二（13则）
    </a></div>
      <div class="post-nav-item">
    <a href="/古色古香/容斋随笔/容斋随笔_62/" rel="next" title="容斋四笔 - 卷十四（14则）">
      容斋四笔 - 卷十四（14则） <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#科举之弊不可革"><span class="nav-text">科举之弊不可革</span></a></li><li class="nav-item nav-level-2"><a class="nav-link" href="#宰执子弟廷试"><span class="nav-text">宰执子弟廷试</span></a></li><li class="nav-item nav-level-2"><a class="nav-link" href="#国初救弊"><span class="nav-text">国初救弊</span></a></li><li class="nav-item nav-level-2"><a class="nav-link" href="#房玄龄名字"><span class="nav-text">房玄龄名字</span></a></li><li class="nav-item nav-level-2"><a class="nav-link" href="#二朱诗词"><span class="nav-text">二朱诗词</span></a></li><li class="nav-item nav-level-2"><a class="nav-link" href="#金刚经四句偈"><span class="nav-text">金刚经四句偈</span></a></li><li class="nav-item nav-level-2"><a class="nav-link" href="#四莲华之名"><span class="nav-text">四莲华之名</span></a></li><li class="nav-item nav-level-2"><a class="nav-link" href="#黑法白法"><span class="nav-text">黑法白法</span></a></li><li class="nav-item nav-level-2"><a class="nav-link" href="#多心经偈"><span class="nav-text">多心经偈</span></a></li><li class="nav-item nav-level-2"><a class="nav-link" href="#天宫宝树"><span class="nav-text">天宫宝树</span></a></li><li class="nav-item nav-level-2"><a class="nav-link" href="#白分黑分"><span class="nav-text">白分黑分</span></a></li><li class="nav-item nav-level-2"><a class="nav-link" href="#月双闰双"><span class="nav-text">月双闰双</span></a></li><li class="nav-item nav-level-2"><a class="nav-link" href="#逾缮那一由旬"><span class="nav-text">逾缮那一由旬</span></a></li><li class="nav-item nav-level-2"><a class="nav-link" href="#七极微尘"><span class="nav-text">七极微尘</span></a></li><li class="nav-item nav-level-2"><a class="nav-link" href="#宰相赠本生父母官"><span class="nav-text">宰相赠本生父母官</span></a></li><li class="nav-item nav-level-2"><a class="nav-link" href="#执政赠三代不同"><span class="nav-text">执政赠三代不同</span></a></li><li class="nav-item nav-level-2"><a class="nav-link" href="#唐孙处约事"><span class="nav-text">唐孙处约事</span></a></li><li class="nav-item nav-level-2"><a class="nav-link" href="#夏侯胜京房两传"><span class="nav-text">夏侯胜京房两传</span></a></li><li class="nav-item nav-level-2"><a class="nav-link" href="#汉人坐语言获罪"><span class="nav-text">汉人坐语言获罪</span></a></li><li class="nav-item nav-level-2"><a class="nav-link" href="#枢密书史"><span class="nav-text">枢密书史</span></a></li><li class="nav-item nav-level-2"><a class="nav-link" href="#知州转运使为通判"><span class="nav-text">知州转运使为通判</span></a></li><li class="nav-item nav-level-2"><a class="nav-link" href="#范正辞治饶州"><span class="nav-text">范正辞治饶州</span></a></li><li class="nav-item nav-level-2"><a class="nav-link" href="#荣王藏书"><span class="nav-text">荣王藏书</span></a></li><li class="nav-item nav-level-2"><a class="nav-link" href="#秦杜八六子"><span class="nav-text">秦杜八六子</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1653</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">12</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">83</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
