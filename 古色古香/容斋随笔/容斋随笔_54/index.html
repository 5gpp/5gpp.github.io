<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="韩文公逸诗　　唐五窦联珠集载，窦牟为东都判官，陪韩院长、韦河南同寻刘师，不遇，分韵赋诗。都官员外郎韩愈得寻字，其语云：“秦客何年驻，仙源此地深。还随蹑凫骑，来访驭云襟。院闭青霞入，松高老鹤寻。犹疑隐形坐，敢起窃桃心。”今诸本韩集皆不载。近者莆田方嵩卿考证访赜甚至，犹取联珠中窦庠酬退之登岳阳楼一大篇，顾独遗此，何也？ 窦叔向诗不存　　窦氏联珠序云，五窦之父叔向，当代宗朝，善五言诗，名冠流辈。时属贞懿">
<meta name="keywords" content="容斋随笔">
<meta property="og:type" content="article">
<meta property="og:title" content="容斋四笔 - 卷六（15则）">
<meta property="og:url" content="http://5gpp.github.io/古色古香/容斋随笔/容斋随笔_54/index.html">
<meta property="og:site_name" content="横波书苑">
<meta property="og:description" content="韩文公逸诗　　唐五窦联珠集载，窦牟为东都判官，陪韩院长、韦河南同寻刘师，不遇，分韵赋诗。都官员外郎韩愈得寻字，其语云：“秦客何年驻，仙源此地深。还随蹑凫骑，来访驭云襟。院闭青霞入，松高老鹤寻。犹疑隐形坐，敢起窃桃心。”今诸本韩集皆不载。近者莆田方嵩卿考证访赜甚至，犹取联珠中窦庠酬退之登岳阳楼一大篇，顾独遗此，何也？ 窦叔向诗不存　　窦氏联珠序云，五窦之父叔向，当代宗朝，善五言诗，名冠流辈。时属贞懿">
<meta property="og:locale" content="zh-CN">
<meta property="og:updated_time" content="2020-06-22T01:45:44.309Z">
<meta name="twitter:card" content="summary">
<meta name="twitter:title" content="容斋四笔 - 卷六（15则）">
<meta name="twitter:description" content="韩文公逸诗　　唐五窦联珠集载，窦牟为东都判官，陪韩院长、韦河南同寻刘师，不遇，分韵赋诗。都官员外郎韩愈得寻字，其语云：“秦客何年驻，仙源此地深。还随蹑凫骑，来访驭云襟。院闭青霞入，松高老鹤寻。犹疑隐形坐，敢起窃桃心。”今诸本韩集皆不载。近者莆田方嵩卿考证访赜甚至，犹取联珠中窦庠酬退之登岳阳楼一大篇，顾独遗此，何也？ 窦叔向诗不存　　窦氏联珠序云，五窦之父叔向，当代宗朝，善五言诗，名冠流辈。时属贞懿">

<link rel="canonical" href="http://5gpp.github.io/古色古香/容斋随笔/容斋随笔_54/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>容斋四笔 - 卷六（15则） | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">83</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古色古香/容斋随笔/容斋随笔_54/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          容斋四笔 - 卷六（15则）
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2002-12-15 00:00:00" itemprop="dateCreated datePublished" datetime="2002-12-15T00:00:00+08:00">2002-12-15</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古典文学-笔记/" itemprop="url" rel="index"><span itemprop="name">古典文学_笔记</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>5.4k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>5 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h2 id="韩文公逸诗"><a href="#韩文公逸诗" class="headerlink" title="韩文公逸诗"></a>韩文公逸诗</h2><p>　　唐五窦联珠集载，窦牟为东都判官，陪韩院长、韦河南同寻刘师，不遇，分韵赋诗。都官员外郎韩愈得寻字，其语云：“秦客何年驻，仙源此地深。还随蹑凫骑，来访驭云襟。院闭青霞入，松高老鹤寻。犹疑隐形坐，敢起窃桃心。”今诸本韩集皆不载。近者莆田方嵩卿考证访赜甚至，犹取联珠中窦庠酬退之登岳阳楼一大篇，顾独遗此，何也？</p>
<h2 id="窦叔向诗不存"><a href="#窦叔向诗不存" class="headerlink" title="窦叔向诗不存"></a>窦叔向诗不存</h2><p>　　窦氏联珠序云，五窦之父叔向，当代宗朝，善五言诗，名冠流辈。时属贞懿皇后山陵，上注意哀挽，即时进三章，内考首出，传诸人口。有“命妇羞苹叶，都人插柰花”，“禁兵环素帟，宫女哭寒云”之句。可谓佳唱，而略无一首存于今。荆公百家诗选亦无之，是可惜也。予尝得故吴良嗣家所抄唐诗，仅有叔向六篇，皆奇作。念其不传于世，今悉录之。夏夜宿表兄话旧云：“夜合花开香满庭，夜深微雨醉初醒。远书珍重何时达，旧事凄凉不可听。去日儿童皆长大，昔年亲友半凋零。明朝又是孤舟别，愁见河桥酒幔青。”秋砧送包大夫云：“断续长门夜，清泠逆旅秋。征夫应待信，寒女不胜愁。带月飞城上，因风散陌头。离居偏入听，况复送归舟。”春日早朝应制云：“紫殿俯千官，春松应合欢。御炉香焰暖，驰道玉声寒。乳燕翻珠缀，祥乌集露盘。宫花一万树，不敢举头看。”过檐石湖云：“晓发鱼门埭，晴看檐石湖。日衔高浪出，天入四空无。咫尺分洲岛，纤毫指舳舻。渺然从此去，谁念客帆孤。”贞懿挽歌二首云：“二陵恭妇道，六寝盛皇情。礼逊生前贵，恩追殁后荣。幼王亲捧土，爱女复连茔。东望长如在，谁云向玉京。”“后庭攀画柳，上陌咽清笳。命妇羞苹叶，都人插柰花。寿宫星 异，仙路往来赊。纵有迎神术，终悲隔绛纱。”第三篇亡。叔向字遗直，仕至左拾遗，出为溧水令。唐书亦称其以诗自名云。</p>
<h2 id="用柰花事"><a href="#用柰花事" class="headerlink" title="用柰花事"></a>用柰花事</h2><p>　　窦叔向所用柰花事，出晋史，云成帝时，三吴女子相与簪白花，望之如素柰，传言天公织女死，为之著服。已而杜皇后崩，其言遂验。绍兴五年，宁德皇后讣音从北庭来，知徽州唐辉使休宁尉陈之茂撰疏文，有语云：“十年罹难，终弗返于苍梧。万国衔冤，徒尽簪于白柰。”是时，正从徽庙蒙尘，其对偶精确如此。</p>
<h2 id="王廖儿良"><a href="#王廖儿良" class="headerlink" title="王廖儿良"></a>王廖儿良</h2><p>　　贾谊过秦论曰：“六国之士，吴起、孙膑、带佗、儿良、王廖、田忌、廉颇、赵奢之朋制其兵。”汉书注家皆无所释，颜师古但音儿为五奚反，廖为聊而已。此八人者，带佗、儿良、王廖不知其何国人，独吕氏春秋云：“老聃贵柔，孔子贵仁，墨翟贵廉，关尹贵清，列子贵虚，陈骈贵齐，杨朱贵己，孙膑贵势，王廖贵先，儿良贵后。”而注云：“王廖谋兵事，贵先，建茅也。儿良作兵谋，贵后。”虽仅见二人之名，然亦莫能详也。廖、良列于孔、老之末，而汉四种兵书，有良权谋一篇。又贾谊首称宁越、杜赫为之谋。汉书亦不注。吕氏云孔、墨、宁越，皆布衣之士也。越中牟人也，周威公师之。又称杜赫以安天下说周昭文君。则越、赫善谋，可以概见。漫书之以补汉书之缺。</p>
<h2 id="徙木偾表"><a href="#徙木偾表" class="headerlink" title="徙木偾表"></a>徙木偾表</h2><p>　　商鞅变秦法，恐民不信，乃募民徙三丈之木而予五十金。有一人徙之，辄予金，乃下令。吴起治西河，欲谕其信于民，夜置表于南门之外，令于邑中曰：“有人能偾表者，仕之长大夫。”民相谓曰：“此必不信。”有一人曰：“试往偾表，不得赏而已，何伤？”往偾表，来谒吴起，起仕之长大夫。自是之后，民信起之赏罚。予谓鞅本魏人，其徙木示信，盖以效起，而起之事不传。</p>
<h2 id="建武中元续书"><a href="#建武中元续书" class="headerlink" title="建武中元续书"></a>建武中元续书</h2><p>　　随笔所书建武中元一则，文惠公作隶释，于蜀郡守何君阁道碑一篇中，以为不然。比得蜀士袁梦麒应祥汉制丛录，亦以纪、志、传不同为惑，而云近岁雅州荣经县治之西，有得蜀郡治道记于崖壁间者，记末云： “建武中元二年六月就。”于是千载之疑，涣然冰释。予观何君阁道正建武中元二年六月就。袁君所言荣经崖壁之记，盖是此耳。但以出于近岁，恨不得质之文惠，为之恻然。</p>
<h2 id="草驹聋虫"><a href="#草驹聋虫" class="headerlink" title="草驹聋虫"></a>草驹聋虫</h2><p>　　今人谓野牧马为草马，淮南子修务训曰：“马之为草驹之时，跳跃扬蹄，翘尾而走，人不能制。”注云：“马五尺以下为驹，放在草中，故曰草驹。”盖今之所称者是也。下文曰：“形之于马，马不可化，其可驾御，教之所为也。马，聋虫也，而可以通气志，犹待教而成，又况人乎？”注曰：“虫，喻无知也。”聋虫之名甚奇。</p>
<h2 id="记李履中二事"><a href="#记李履中二事" class="headerlink" title="记李履中二事"></a>记李履中二事</h2><p>　　崇宁中，蔡京当国，欲洗邢恕诬谤宗庙之罪，既抆拭用之，又欲令立边功以进身，于是以为泾原经略使，遂谋用车战法，及造舟五百艘，将直抵兴灵，以空夏国。诏以付熙河漕臣李复。复长安人，久居兵间，习熟戎事，力上疏诋切之。予顷书之于国史恕列传中。比得上饶所刊潏水集，正复所为文，得此两奏，叹其能以区区外官而排斥上相之客如此。恨史传为不详尽，乃录于此。其乞罢造战车疏云：“奉圣旨，令本司制造战车三百两。臣尝览载籍，古者师行，固尝用车，盖兵不妄动，征战有礼，不为诡遇，多在平原广野，故车可以行。今尽在极边，戎狄乘势而来，虽鸷鸟飞翥，不如是之迅捷，下寨驻军，各以保险为利。其往也，车不及期，居而保险，车不能登，归则虏多袭逐，争先奔趋，不暇回顾，车安能收？非若古昔于中国为用。臣闻此议，出于许彦圭，彦圭因姚麟而献说，朝廷遂然之，不知彦圭剧为轻妄。唐之房琯，尝用车战，大败于陈涛斜，十万义军，无有脱者。畿邑平地且如此，况今欲用于峻阪沟谷之间乎？又战车比常车阔六七寸，运不合辙，牵拽不行。昨来兵夫，典卖衣物，自赁牛具，终日方进五七里，遂致兵夫逃亡，弃车于道，大为诸路之患。今乞便行罢造，如别路已有造者，乞更不牵拽前来。”其乞罢造 奏云：“邢恕乞打造船五百只，于黄河顺流放下，至会州西小河内藏放。有旨专委臣监督，限一年了当契勘。本路只有船匠一人，须乞于荆、江、淮、浙和雇。又丁线物料，亦非本路所出。观恕奏请，实是儿戏。且造船五百只，若自今工料并备，亦须数年。自兰州驾放至会州，约三百里，北岸是敌境，岂可容易？会州之西，小河醎水，其阔不及一丈，深止于一二尺，岂能藏船？黄河过会州入韦精山，石峡险窄，自上垂流直下，高数十尺，船岂可过？至西安州之东，大河分为六七道，水浅滩碛，不胜舟载，一船所载，不过五马二十人，虽到兴州，又何能为？又不知几月得至？此声若出，必为夏国侮笑，臣未敢便依旨挥擘画，恐虚费钱物，终误大事。”疏既上，徽宗察其言忠，遂罢二役。复字履中，为关内名儒，官至中大夫、集英殿修撰。李昭尝赠诗云：“结交赖有紫髥翁，鹤骨崭崭烂修目。五言长 城屹千丈，万卷书楼聊一读。”可知其人矣。</p>
<h2 id="干宁覆试进士"><a href="#干宁覆试进士" class="headerlink" title="干宁覆试进士"></a>干宁覆试进士</h2><p>　　唐昭宗干宁二年试进士，刑部尚书崔凝下二十五人。放榜后，宣诏翰林学士陆扆、秘书监冯渥入内，各赠衣一副，及毡被，于武德殿前复试，但放十五人。自状头张贻范以下重落，其六人许再入举场，四人所试最下，不许再入，苏楷其一也。故挟此憾，至于驳昭宗“圣文”之谥。崔凝坐贬合州刺史。是时，国祚如赘疣，悍镇强藩，请隧问鼎之不暇，顾惓惓若此。其再试也，诗赋各两篇，内良弓献问赋，以“太宗问工人木心不正，脉理皆邪，若何道理”十七字皆取五声字，依轮次以双周隔句为韵，限三百二十字成。贻范等六人，讫唐末不复缀榜。盖是时不糊名，一黜之后，主司不敢再收拾也。有黄滔者，是年及第，闽人也，九世孙沃为吉州永丰宰，刊其遗文，初试覆试凡三赋皆在焉。曲直不相入赋，以题中曲直两字为韵。释云：邪正殊途，各有好恶。终篇只押两韵。良弓献问赋，取五声字次第用各随声为赋格。于是第一韵尾句云：“资国祚之崇崇”，上平声也。第二韵：“垂宝祚于绵绵”，下平声也。第三韵：“曾非唯唯”，上声也。第四韵：“露其言而粲粲”，去声也。而阙入声一韵。赋韵如是，前所未有。国将亡，必多制，亦云可笑矣。信州永丰人王正白，时再试中选，郡守为改所居坊名曰“进贤”，且减户税，亦后来所无。</p>
<h2 id="临海蟹图"><a href="#临海蟹图" class="headerlink" title="临海蟹图"></a>临海蟹图</h2><p>　　文登吕亢，多识草木虫鱼。守官台州临海，命工作蟹图，凡十有二种。一曰蝤蛑。乃蟹之巨者，两螯大而有细毛如苔，八足亦皆有微毛。二曰拨棹子。状如蝤蛑，螯足无毛，后两小足薄而微阔，类人之所食者，然亦颇异，其大如升，南人皆呼为蟹，八月间盛出，人采之，与人斗，其螯甚巨，往往能害人。三曰拥剑。状如蟹而色黄，其一螯偏长三寸余，有光。四曰彭螖。螯微毛，足无毛，以盐藏而货于市，尔雅曰：“彭蠌，小者蟧。”云小蟹也。蠌音泽，蟧音劳，吴人呼为彭越。搜神记言，此物尝通人梦，自称“长卿”，今临海人多以“长卿”呼之。五曰竭朴。大于彭螖，壳黑斑，有文章，螯正赤，常以大螯障目，小螯取食。六曰沙狗。似彭螖，壤沙为穴，见人则走，屈折易道不可得。七曰望潮。壳白色，居则背坎外向，潮欲来，皆出坎举螯如望，不失常期。八曰倚望。亦大如彭螖，居常东西顾睨，行不四五，又举两螯，以足起望，惟入穴乃止。九曰石蜠。大于常蟹，八足，壳通赤，状若鹅卵。十曰蜂江。如蟹，两螯足极小，坚如石，不可食。十一曰芦虎。似彭蜞，正赤，不可食。十二曰彭蜞。大于螖，小于常蟹。吕君云：“此皆常所见者，北人罕见，故绘以为图。又海商言，海中（上句下黾）鼊岛之东，一岛多蟹，种类甚异。有虎头者，有翅能飞者，有能捕鱼者，有壳大兼尺者，以非亲见，故不画。”李履中得其一本，为作记。予家楚，宦游二浙、闽、广，所识蟹属多矣。亦不悉与前说同。而所谓黄甲，白蟹、蟳、蠘诸种，吕图不载，岂名谓或殊乎？故纪其详以示博雅者。</p>
<h2 id="东坡作碑铭"><a href="#东坡作碑铭" class="headerlink" title="东坡作碑铭"></a>东坡作碑铭</h2><p>　　东坡祭张文定文云：“轼于天下，未尝铭墓，独铭五人，皆盛德故。”以文集考之，凡七篇。若富韩公、司马温公、赵清献公、范蜀公幷张公，坡所自作。此外赵康靖、滕元发二志，乃代张公者，故不列于五人之数。眉州小集有元佑中奏稿云：“臣近准敕差撰故同知枢密院事赵瞻神道碑幷书者，臣平生本不为人撰行状、埋铭、墓碑，士大夫所共知。只因近日撰司马光行状，盖为光曾为臣亡母程氏撰埋铭，又为范镇撰墓志，盖为镇与先臣某平生交契至深，不可不撰。及奉诏撰司马光、富弼等墓碑，不可固辞，然终非本志，况臣老病废学，文词鄙陋，不称人子所欲显扬其亲之意，伏望圣慈别择能者，特许辞免。 ”观此一奏，可印公心。而杭本奏议十五卷中不载。</p>
<h2 id="洗儿金钱"><a href="#洗儿金钱" class="headerlink" title="洗儿金钱"></a>洗儿金钱</h2><p>　　车驾都钱塘以来，皇子在邸生男及女，则戚里、三衙、浙漕、京尹，皆有饷献，随即致答，自金币之外，洗儿钱果，动以十数合，极其珍巧，若总而言之，殆不可胜算，莫知其事例之所起。刘原甫在嘉佑中，因论无故疏决云：“在外群情，皆云圣意以皇女生，故施此庆，恐非王者之令典也。又闻多作金银、犀象、玉石、琥珀、玳瑁、檀香等钱，及铸金银为花果，赐予臣下，自宰相、台谏，皆受此赐。无益之费，无名之赏，殆无甚于此。若欲夸示奢丽，为世俗之观则可矣，非所以轨物训俭也。宰相、台谏，以道德辅主，奈何空受此赐，曾无一言，遂事不谏！臣愿深执恭俭，以答上天之贶，不宜行姑息之恩，以损政体。”伟哉刘公之论，其劲切如此。欧阳公铭墓，略而不书。予为国史亦不知载于本传，比方读其奏章，故敬纪之。韩偓金銮密记云：“天复二年，大驾在岐，皇女生三日，赐洗儿果子、金银钱、银叶坐子、金银铤子。”予谓唐昭宗于是时尚复讲此，而在庭无一言，盖宫掖相承，欲罢不能也。</p>
<h2 id="告命失故事"><a href="#告命失故事" class="headerlink" title="告命失故事"></a>告命失故事</h2><p>　　祖宗时知制诰六员，故朝廷除授，虽京官磨勘，选人改秩，奏荐门客、恩科助教，率皆命词，然有官列已崇而有司不举者，多出时相之意。刘原甫掌外制，以任颛落职，不降诰词，曾奏陈以为非故事，得旨即施行之。已而刘元瑜、王琪降官，直以敕牒。刘又言非朝廷赏罚训诰毖重之意。今观刘集，有太平州文学袁嗣立改江州文学制云：“昔先王简不帅教而不变者，屏之裔土，终身不齿，若尔之行，岂足顾哉！然犹假以仕版，徙之善郡，不赀之恩也。勉思自新，无重其咎。”未几，嗣立又徙洪州，制云：“尔顷冒宪典，迁之寻阳，复以亲嫌，于法当避。夫薄志节、寡廉耻者，固不可使处有嫌之地，益徙豫章，思自湔涤。”嗣立之事微矣，乃费两诰，读此命书，可知其人。漫书之以发一笑。</p>
<h2 id="扁字二义"><a href="#扁字二义" class="headerlink" title="扁字二义"></a>扁字二义</h2><p>　　扁音薄典切，唐韵二义：其一曰扁署门户，其一曰姓也，此外无他说。案鹖冠子云：“五家为伍，十伍为里。四里为扁，扁为之长，十扁为乡。其上为县为郡。其不奉上令者，以告扁长。 ”盖如遂、党、都、保之称。诸书皆不载。</p>
<h2 id="娑罗树"><a href="#娑罗树" class="headerlink" title="娑罗树"></a>娑罗树</h2><p>　　世俗多指言月中桂为娑罗树，不知所起。案酉阳杂俎云：“巴陵有寺，僧房床下，忽生一木，随伐而长，外国僧见曰，此娑罗也。元嘉中，出一花如莲。唐天宝初，安西进娑罗枝，状言：‘臣所管四镇拔汗郍国，有娑罗树，特为奇绝，不比凡草，不止恶禽，近采得树枝二百茎以进。’”予比得楚州淮阴县唐开元十一年海州刺史李邕所作娑罗树碑云：“非中夏物土所宜有者，婆娑十亩，蔚映千人。恶禽翔而不集，好鸟止而不巢。深识者虽徘徊仰止而莫知冥植，博物者虽沉吟称引而莫辨嘉名。随所方面，颇证灵应，东瘁则青郊苦而岁不稔，西茂则白藏泰而秋有成。尝有三藏义净，还自西域，斋戒瞻叹。于是邑宰张松质请邕述文建碑。”观邕所言，恶禽不集，正与上说同。又有松质一书答邕云：“此土玉像，爰及石龟，一离淮阴，百有余载，前后抗表，尚不能称，赖公威德备闻，所以还归故里，谨遣僧三人，父老七人，赍状拜谢。”宣和中，向子諲过淮阴，见此树，今有二本，方广丈余，盖非故物。蒋颖叔云：“玉像石龟，不知今安在？”然则娑罗之异，世间无别种也。吴兴芮烨国器有从沈文伯乞娑罗树碑古风一首云：“楚州淮阴娑罗树，霜露荣悴今何如？能令草木死不朽，当时为有北海书。荒碑雨侵涩苔藓，尚想墨本传东吴。”正赋此也。欧阳公有定力院七叶木诗云：“伊洛多佳木，娑罗旧得名。常于佛家见，宜在月宫生。扣砌阴铺静，虚堂子落声。”亦此树耳，所谓七叶者未详。 　</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/容斋随笔/" rel="tag"><i class="fa fa-tag"></i> 容斋随笔</a>
          </div>

        


        
    <div class="post-nav">
      <div class="post-nav-item">
    <a href="/古色古香/容斋随笔/容斋随笔_53/" rel="prev" title="容斋四笔 - 卷五（14则）">
      <i class="fa fa-chevron-left"></i> 容斋四笔 - 卷五（14则）
    </a></div>
      <div class="post-nav-item">
    <a href="/古色古香/容斋随笔/容斋随笔_55/" rel="next" title="容斋四笔 - 卷七（14则）">
      容斋四笔 - 卷七（14则） <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#韩文公逸诗"><span class="nav-text">韩文公逸诗</span></a></li><li class="nav-item nav-level-2"><a class="nav-link" href="#窦叔向诗不存"><span class="nav-text">窦叔向诗不存</span></a></li><li class="nav-item nav-level-2"><a class="nav-link" href="#用柰花事"><span class="nav-text">用柰花事</span></a></li><li class="nav-item nav-level-2"><a class="nav-link" href="#王廖儿良"><span class="nav-text">王廖儿良</span></a></li><li class="nav-item nav-level-2"><a class="nav-link" href="#徙木偾表"><span class="nav-text">徙木偾表</span></a></li><li class="nav-item nav-level-2"><a class="nav-link" href="#建武中元续书"><span class="nav-text">建武中元续书</span></a></li><li class="nav-item nav-level-2"><a class="nav-link" href="#草驹聋虫"><span class="nav-text">草驹聋虫</span></a></li><li class="nav-item nav-level-2"><a class="nav-link" href="#记李履中二事"><span class="nav-text">记李履中二事</span></a></li><li class="nav-item nav-level-2"><a class="nav-link" href="#干宁覆试进士"><span class="nav-text">干宁覆试进士</span></a></li><li class="nav-item nav-level-2"><a class="nav-link" href="#临海蟹图"><span class="nav-text">临海蟹图</span></a></li><li class="nav-item nav-level-2"><a class="nav-link" href="#东坡作碑铭"><span class="nav-text">东坡作碑铭</span></a></li><li class="nav-item nav-level-2"><a class="nav-link" href="#洗儿金钱"><span class="nav-text">洗儿金钱</span></a></li><li class="nav-item nav-level-2"><a class="nav-link" href="#告命失故事"><span class="nav-text">告命失故事</span></a></li><li class="nav-item nav-level-2"><a class="nav-link" href="#扁字二义"><span class="nav-text">扁字二义</span></a></li><li class="nav-item nav-level-2"><a class="nav-link" href="#娑罗树"><span class="nav-text">娑罗树</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1653</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">12</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">83</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
