<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="口诵乘船法而不解用喻，夫妇食饼共为要喻，共相怨害喻，效其祖先急速食喻，尝菴婆罗果喻，为二妇故丧其两目喻，唵米决口喻，诈言马死喻，出家凡夫贪利养喻，驼瓮俱失喻，田夫思王女喻，构驴乳喻，与儿期早行喻，为王负机喻，倒灌喻，为熊所齧喻，比种田喻，猕猴喻月蚀打狗喻，妇女患眼痛喻，父取儿耳珰喻，劫盗分财喻，猕猴把豆喻，得金鼠狼喻，地得金钱喻，贫儿欲与富等财物喻，小儿得欢喜丸喻，老母捉熊喻，摩尼水窦喻，二鸽喻">
<meta name="keywords" content="百喻经">
<meta property="og:type" content="article">
<meta property="og:title" content="百喻经 - 卷四">
<meta property="og:url" content="http://5gpp.github.io/宗教信仰/百喻经/百喻经_4/index.html">
<meta property="og:site_name" content="横波书苑">
<meta property="og:description" content="口诵乘船法而不解用喻，夫妇食饼共为要喻，共相怨害喻，效其祖先急速食喻，尝菴婆罗果喻，为二妇故丧其两目喻，唵米决口喻，诈言马死喻，出家凡夫贪利养喻，驼瓮俱失喻，田夫思王女喻，构驴乳喻，与儿期早行喻，为王负机喻，倒灌喻，为熊所齧喻，比种田喻，猕猴喻月蚀打狗喻，妇女患眼痛喻，父取儿耳珰喻，劫盗分财喻，猕猴把豆喻，得金鼠狼喻，地得金钱喻，贫儿欲与富等财物喻，小儿得欢喜丸喻，老母捉熊喻，摩尼水窦喻，二鸽喻">
<meta property="og:locale" content="zh-CN">
<meta property="og:updated_time" content="2020-07-04T07:22:48.845Z">
<meta name="twitter:card" content="summary">
<meta name="twitter:title" content="百喻经 - 卷四">
<meta name="twitter:description" content="口诵乘船法而不解用喻，夫妇食饼共为要喻，共相怨害喻，效其祖先急速食喻，尝菴婆罗果喻，为二妇故丧其两目喻，唵米决口喻，诈言马死喻，出家凡夫贪利养喻，驼瓮俱失喻，田夫思王女喻，构驴乳喻，与儿期早行喻，为王负机喻，倒灌喻，为熊所齧喻，比种田喻，猕猴喻月蚀打狗喻，妇女患眼痛喻，父取儿耳珰喻，劫盗分财喻，猕猴把豆喻，得金鼠狼喻，地得金钱喻，贫儿欲与富等财物喻，小儿得欢喜丸喻，老母捉熊喻，摩尼水窦喻，二鸽喻">

<link rel="canonical" href="http://5gpp.github.io/宗教信仰/百喻经/百喻经_4/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>百喻经 - 卷四 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">112</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/宗教信仰/百喻经/百喻经_4/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          百喻经 - 卷四
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2003-11-28 00:00:00" itemprop="dateCreated datePublished" datetime="2003-11-28T00:00:00+08:00">2003-11-28</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/宗教信仰/" itemprop="url" rel="index"><span itemprop="name">宗教信仰</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>6.9k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>6 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <blockquote>
<p>口诵乘船法而不解用喻，夫妇食饼共为要喻，共相怨害喻，效其祖先急速食喻，尝菴婆罗果喻，为二妇故丧其两目喻，唵米决口喻，诈言马死喻，出家凡夫贪利养喻，驼瓮俱失喻，田夫思王女喻，构驴乳喻，与儿期早行喻，为王负机喻，倒灌喻，为熊所齧喻，比种田喻，猕猴喻月蚀打狗喻，妇女患眼痛喻，父取儿耳珰喻，劫盗分财喻，猕猴把豆喻，得金鼠狼喻，地得金钱喻，贫儿欲与富等财物喻，小儿得欢喜丸喻，老母捉熊喻，摩尼水窦喻，二鸽喻，诈称眼盲喻，为恶贼所劫失叠喻，小儿得大龟喻。</p>
</blockquote>
<p><center><font size="+2">66. 口诵乘船法而不解用喻</font></center></p>

<p>　　昔有大长者子，共诸商人入海采宝。此长者子善诵入海捉船方法：若入海水漩洑洄流矶激之处，当如是捉，如是正，如是住。语众人言：“入海方法，我悉知之。”众人闻已，深信其语。既至海中，未经几时，船师遇病，忽然便死。时长者子即便代处。至洄澓驶流之中，唱言当如是捉，如是正。船盘回旋转，不能前进，至于宝所。举船商人没水而死。</p>
<p>　　凡夫之人，亦复如是。少习禅法，安般数息，及不净观，虽诵其文，不解其义。种种方法，实无所晓，自言善解，妄授禅法，使前人迷乱失心，倒错法相，终年累岁空无所获。如彼愚人使他没海。</p>
<p><center><font size="+2">67. 夫妇食饼共为要喻</font></center></p>

<p>　　昔有夫妇，有三番饼，夫妇共分，各食一饼。余一番在，共作要言：“若有语者，要不与饼。”既作要已，为一饼故，各不敢语。须臾有贼，入家偷盗，取其财物，一切所有尽毕贼手。夫妇二人以先要故，眼看不语。贼见不语，即其夫前，侵略其妇。其夫眼见，亦复不语。妇便唤贼，语其夫言：“云何痴人，为一饼故，见贼不唤？”其夫拍手笑言：“咄！婢，我定得饼，不复与尔。”世人闻之，无不嗤笑。</p>
<p>　　凡夫之人，亦复如是。为小名利故，诈现静默，为虚假烦恼种种恶贼之所侵略，丧其善法，坠堕三途，都不怖畏。求出世道，方于五欲，耽著嬉戏，虽遭大苦，不以为患。如彼愚人，等无有异。</p>
<p><center><font size="+2">68. 共相怨害喻</font></center></p>

<p>　　昔有一人，共他相嗔，愁忧不乐。有人问言：“汝今何故愁悴如是？”即答之言：“有人毁我，力不能报，不知何方可得报之。是以愁耳。”有人语言：“唯有《毗陀罗咒》可以害彼。但有一患，未及害彼，返自害己。”其人闻已，便大欢喜：“愿但教我。虽当自害，要望伤彼。”</p>
<p>　　世间之人，亦复如是。为瞋恚故，欲求《毗陀罗咒》，用恼于彼，竟未害他，先为瞋恚，反自恼害，堕于地狱、畜生、饿鬼。如彼愚人，等无差别。</p>
<p><center><font size="+2">69. 效其祖先急速食喻</font></center></p>

<p>　　昔有一人，从北天竺至南天竺。住止既久，即聘其女共为夫妇。时妇为夫造设饮食，夫得急吞，不避其热。妇时怪之，语其夫言：“此中无贼劫夺人者，有何急事，匆匆乃尔，不安徐食？”夫答妇言：“有好密事，不得语汝。”妇闻其言，谓有异法，殷勤问之。良久乃答：“我祖父已来，法常速食。我今效之，是故疾耳。”</p>
<p>　　世间凡夫，亦复如是。不达正理，不知善恶。作诸邪行，不以为耻，而云我祖父已来作如是法，至死受行，终不舍离。如彼愚人，习其速食，以为好法。</p>
<p><center><font size="+2">70. 尝菴婆罗果喻</font></center></p>

<p>　　昔有一长者，遣人持钱至他园中买菴婆罗果而欲食之，而敕之言：“好甜美者，汝当买来。”即便持钱往买其果。果主言：“我此树果，悉皆美好，无一恶者，汝尝一果，足以知之。”买果者言：“我今当一一尝之，然后当取。若但尝一，何以可知？”寻即取果，一一皆尝。持来归家，长者见已。恶而不食，便一切都弃。</p>
<p>　　世间之人，亦复如是。闻持戒施得大富乐，身常安隐，无有诸患。不肯信之，便作是言：“布施得福，我自得时然后可信。”目睹现世贵贱贫穷，皆是先业所获果报，不知推一以求因果，方怀不信，须己自经。一旦命终，财物丧失，如彼尝果，一切都弃。</p>
<p><center><font size="+2">71. 为二妇故丧其两目喻</font></center></p>

<p>　　昔有一人，聘取二妇。若近其一，为一所瞋。不能裁断，便在二妇中间，正身仰卧。值天大雨，屋舍淋漏，水土俱下，堕其眼中。以先有要，不敢起避，遂令二目俱失其明。</p>
<p>　　世间凡夫，亦复如是。亲近邪友，习行非法，造作结业，堕三恶道，长处生死，丧智慧眼。如彼愚夫，为其二妇故，二眼俱失。</p>
<p><center><font size="+2">72. 唵米决口喻</font></center></p>

<p>　　昔有一人，至妇家舍，见其捣米，便往其所，偷米唵之。妇来见夫，欲共其语，满口中米，都不应和。羞其妇故，不肯弃之，是以不语。妇怪不语，以手摸看，谓其口肿，语其父言：“我夫始来，卒得口肿，都不能语。”其父即便唤医治之。时医言曰：“此病最重，以刀决之，可得差耳！”即便以刀决破其口，米从中出，其事彰露。</p>
<p>　　世间之人，亦复如是。作诸恶行，犯于净戒，覆藏其过，不肯发露，堕于地狱、畜生、饿鬼。如彼愚人，以小羞故，不肯吐米，以刀决口，乃显其过。</p>
<p><center><font size="+2">73. 诈言马死喻</font></center></p>

<p>　　昔有一人，骑一黑马入阵击贼，以其怖故，不能战斗，便以血污涂其面目，诈现死相，卧死人中，其所乘马为他所夺。军众既去，便欲还家，即截他人白马尾来。既到舍已，有人问言：“汝所乘马今为所在？何以不乘？”答言：“我马已死，遂持尾来。”傍人语言：“汝马本黑，尾何以白？”默然无对，为人所笑。</p>
<p>　　世间之人，亦复如是。自言善好，修行慈心，不食酒肉，然杀害众生，加诸楚毒，妄自称善，无恶不造。如彼愚人，诈言马死。</p>
<p><center><font size="+2">74. 出家凡夫贪利养喻</font></center></p>

<p>　　昔有国王，设于教法：诸有婆罗门等，在我国内，制抑洗净。不洗净者，驱令策使种种苦役。有婆罗门，空捉澡罐，诈言洗净。人为著水，即便泻弃，便作是言：“我不洗净，王自洗之。”为王意故，用避王役，妄言洗净，实不洗之。</p>
<p>　　出家凡夫，亦复如是。剃头染衣，内实毁禁，诈现持戒，望求利养，复避王役。外似沙门，内实虚欺，如捉空瓶，但有外相。</p>
<p><center><font size="+2">75. 驼瓮俱失喻</font></center></p>

<p>　　昔有一人，先瓮中盛谷。骆驼入头瓮中食谷，复不得出。既不得出，以为忧恼。有一老人来语之言：“汝莫愁也。我教汝出。汝用我语，必得速出。汝当斩头，自得出之。”即用其语，以刀斩头。既复杀驼，而复破瓮。如此痴人，世间所笑。</p>
<p>　　凡夫愚人，亦复如是。希心菩提，志求三乘，宜持禁戒，防护诸恶。然为五欲，毁破净戒。既犯禁已，舍离三乘，纵心极意，无恶不造。乘及净戒二俱捐舍。如彼愚人，驼瓮俱失。</p>
<p><center><font size="+2">76. 田夫思王女喻</font></center></p>

<p>　　昔有田夫，游行城邑，见国王女颜貌端正，世所希有。昼夜想念，情不能已。思与交通，无由可遂。颜色瘀黄，即成重病。诸所亲见，便问其人：“何故如是？”答亲里言：“我昨见王女，颜貌端正，思与交通，不能得故，是以病耳。我若不得，必死无疑。”诸亲语言：“我当为汝作好方便，使汝得之，勿得愁也。”后日见之，便语之言：“我等为汝，便为是得。唯王女不欲。”田夫闻之。欣然而笑，谓呼必得。</p>
<p>　　世间愚人，亦复如是。不别时节，春、秋、冬、夏，便于冬时掷种土中，望得果实，徒丧其功，空无所获，芽、茎、枝、叶一切都失。世间愚人，修习少福，谓为具足，便谓菩提已可证得。如彼田夫希望王女。</p>
<p><center><font size="+2">77. 构驴乳喻</font></center></p>

<p>　　昔边国人不识于驴，闻他说言驴乳甚美，都无识者。尔时诸人得一父驴，欲构其乳，争共捉之。其中有捉头者，有捉耳者，有捉尾者，有捉脚者，复有捉器者，各欲先得，于前饮之。中捉驴根，谓呼是乳，即便构之，望得其乳。众人疲厌，都无所得，徒自劳苦，空无所获，为一切世人之所嗤笑。</p>
<p>　　外道凡夫，亦复如是。闻说于道不应求处，妄生想念，起种种邪见，裸形自饿，投岩赴火，以是邪见，堕于恶道。如彼愚人妄求于乳。</p>
<p><center><font size="+2">78. 与儿期早行喻</font></center></p>

<p>　　昔有一人，夜语儿言：“明当共汝至彼聚落，有所取索。”儿闻语已，至明清旦，竟不问父，独往诣彼。既至彼已，身体疲极，空无所获，又不得食，饥渴欲死，寻复回还，来见其父。父见子来，深责之言：“汝大愚痴，无有智慧。何不待我，空自往来？徒受其苦，为一切世人之所嗤笑。”</p>
<p>　　凡夫之人，亦复如是。设得出家，即剃须发，服三法衣，不求明师谘受道法，失诸禅定道品功德，沙门妙果一切都失。如彼愚人，虚作往返，徒自疲劳。形似沙门，实无所得。</p>
<p><center><font size="+2">79. 为王负机喻</font></center></p>

<p>　　昔有一王，欲入无忧园中欢娱受乐。敕一臣言：“汝捉一机，持至彼园，我用坐息。”时彼使人羞不肯捉，而白王言：“我不能捉，我愿担之。”时王便以三十六机置其背上，驱使担之，至于园中。如是愚人，为世所笑。</p>
<p>　　凡夫之人，亦复如是。若见女人一发在地，自言持戒，不肯捉之。后为烦恼所惑，三十六物：发、毛、爪、齿、屎、尿不净，不以为丑，三十六物一时都捉，不生惭愧，至死不舍。如彼愚人，担负于机。</p>
<p><center><font size="+2">80. 倒灌喻</font></center></p>

<p>　　昔有一人，患下部病。医言：“当须倒灌，乃可瘥耳。”便集灌具，欲以灌之。医未至顷，便取服之，腹胀欲死，不能自胜。医既来至，怪其所以，即便问之：“何故如是？”即答医言：“向时灌药，我取服之，是故欲死。”医闻是语，深责之言：“汝大愚人，不解方便。”即便以余药服之，方得吐下，尔乃得瘥。如此愚人，为世所笑。</p>
<p>　　凡夫之人，亦复如是。欲修学禅观种种方法，应观不净，反观数息；应数息者，反观六界。颠倒上下，无有根本，徒丧身命，为其所困，不谘良师，颠倒禅法。如彼愚人，饮服不净。</p>
<p><center><font size="+2">81. 为熊所啮喻</font></center></p>

<p>　　昔有父子，与伴共行。其子入林，为熊所啮，爪坏身体。困急出林，还至伴边。父见其子身体伤坏，怪问之言：“汝今何故被此疮害？”子报父言：“有一种物，身毛躭毵，来毁害我。”父执弓箭，往到林间，见一仙人，毛发深长，便欲射之。傍人语言：“何故射之？此人无害，当治有过。”</p>
<p>　　世间愚人，亦复如是。为彼虽著法服无道行者之所骂辱，而滥害良善有德之人。喻如彼父，熊伤其子，而枉加神仙。</p>
<p><center><font size="+2">82. 比种田喻</font></center></p>

<p>　　昔有野人，来至田里，见好麦苗生长郁茂，问麦主言：“云何能令是麦茂好？”其主答言：“平治其地，兼加粪水，故得如是。”彼人即便依法用之，即以水粪调和其田。下种于地，畏其自脚蹋地令坚，其麦不生。“我当坐一床上，使人舆之，于上散种，尔乃好耳。”即使四人，人擎一脚，至田散种，地坚逾甚，为人嗤笑。恐己二足，更增八足。</p>
<p>　　凡夫之人，亦复如是。既修戒田，善芽将生，应当师谘，受行教诫，令法芽生。而返违犯，多作诸恶，便使戒芽不生。喻如彼人，畏其二足，倒加其八。</p>
<p><center><font size="+2">83. 猕猴喻</font></center></p>

<p>　　昔有一猕猴，为大人所打，不能奈何，反怨小儿。</p>
<p>　　凡夫愚人，亦复如是。先所瞋人，代谢不停，灭在过去。乃于相续后生之法，谓是前者，妄生瞋忿，毒恚弥深。如彼痴猴为大人所打，反嗔小儿。</p>
<p><center><font size="+2">84. 月蚀打狗喻</font></center></p>

<p>　　昔阿修罗王，见日月明净，以手障之。无智常人，狗无罪咎，横加于恶。</p>
<p>　　凡夫亦尔。贪瞋愚痴，横苦其身。卧蕀刺上，五热炙身。如彼月蚀，枉横打狗。</p>
<p><center><font size="+2">85. 妇女患眼痛喻</font></center></p>

<p>　　昔有一女人，极患眼痛。有知识女人问言：“汝眼痛耶？”答言：“眼痛。”彼女复言：“有眼必痛。我虽未痛，并欲挑眼，恐其后痛。”傍人语言：“眼若在者，或痛不痛。眼若无者，终身长痛。”</p>
<p>　　凡愚之人，亦复如是。闻富贵者衰患之本，畏不布施，恐后得报，财物殷溢，重受苦恼。有人语言：“汝若施者，或苦或乐；若不施者，贫穷大苦。”如彼女人不忍近痛，便欲去眼，乃为长痛。</p>
<p><center><font size="+2">86. 父取儿耳珰喻</font></center></p>

<p>　　昔有父子二人缘事共行，路贼卒起，欲来剥之。其儿耳中有真金珰，其父见贼卒发，畏失耳珰，即便以手挽之，耳不时决。为耳珰故，便斩儿头。须臾之间，贼便弃去，还以儿头著于肩上，不可平复。如是愚人，为世间所笑。</p>
<p>　　凡夫之人，亦复如是。为名利故，造作戏论，言无二世，有二世；无中阴，有中阴；无心数法，有心数法；无种种妄想，不得法实。他人以如法论破其所论，便言我论中都无是说。如是愚人，为小名利，便故妄语，丧沙门道果，身坏命终，堕三恶道。如彼愚人，为少利故斩其儿头。</p>
<p><center><font size="+2">87. 劫盗分财喻</font></center></p>

<p>　　昔有群贼，共行劫盗，多取财物，即共分之。等以为分，唯有鹿野钦婆罗色不纯好，以为下分，与最劣者。下劣者得之恚恨，谓呼大失。至城卖之。诸贵长者多与其价，一人所得倍于众伴。方乃欢喜，踊悦无量。</p>
<p>　　犹如世人不知布施有报无报，而行少施。得生天上，受无量乐，方更悔恨，悔不广施。如钦婆罗后得大价，乃生欢喜。施亦如是，少作多得，尔乃自庆，恨不益为。</p>
<p><center><font size="+2">88. 猕猴把豆喻</font></center></p>

<p>　　昔有一猕猴，持一把豆，误落一豆在地，便舍手中豆，欲觅其一。未得一豆，先所舍者，鸡鸭食尽。</p>
<p>　　凡夫出家，亦复如是。初毁一戒，而不能悔。以不悔故，放逸滋蔓，一切都舍。如彼猕猴，失其一豆，一切都弃。</p>
<p><center><font size="+2">89. 得金鼠狼喻</font></center></p>

<p>　　昔有一人，在路而行。道中得一金鼠狼，心生喜踊，持置怀中，涉道而进。至水欲渡，脱衣置地，寻时金鼠变为毒蛇。此人深思：宁为毒蛇螫杀，要当怀去。心至冥感，还化为金。傍边愚人见其毒蛇变成真宝，谓为恒尔，复取毒蛇内著怀里，即为毒蛇之所蜥螫，丧身殒命。</p>
<p>　　世间愚人，亦复如是。见善获利，内无真心。但为利养，来附于法，命终之后，堕于恶处。如捉毒蛇，被螫而死。</p>
<p><center><font size="+2">90. 地得金钱喻</font></center></p>

<p>　　昔有贫人，在路而行，道中偶得一囊金钱，心大喜跃，即便数之。数未能周，金主忽至，尽还夺钱。其人当时悔不疾去，懊恼之情，甚为极苦。</p>
<p>　　遇佛法者，亦复如是。虽得值遇三宝福田，不勤方便，修行善业，忽尔命终，堕三恶道。如彼愚人，还为其主夺钱而去。如偈所说：</p>
<p>　　今日营此事，明日造彼事。<br>　　乐著不观苦，不觉死贼至。<br>　　匆匆营众务，凡人无不尔。<br>　　如彼数钱者，其事亦如是。</p>
<p><center><font size="+2">91. 贫儿欲与富等财物喻</font></center></p>

<p>　　昔有一贫人，有少财物，见大富者，意欲共等。不能等故，虽有少财，欲弃水中。傍人语言：“此物虽鲜，可得延君性命数日，何故舍弃，掷著水中？”</p>
<p>　　世间愚人，亦复如是。虽复出家，少得利养，心有希望，常怀不足，不能得与高德者等获其利养。见他宿旧有德之人，素有多闻，多众供养，意欲等之。不能等故，心怀忧苦，便欲罢道。如彼愚人，欲等富者，自弃己财。</p>
<p><center><font size="+2">92. 小儿得欢喜丸喻</font></center></p>

<p>　　昔有一乳母，抱儿涉路，行道疲极，眠睡不觉。时有一人，持欢喜丸授与小儿。小儿得已，贪其美味，不顾身物。此人即时解其钳锁、璎珞、衣物，都尽持去。</p>
<p>　　比丘亦尔。乐在众务愦闹之处，贪少利养，为烦恼贼夺其功德、戒宝、璎珞。如彼小儿贪少味故，一切所有，贼尽持去。</p>
<p><center><font size="+2">93. 老母捉熊喻</font></center></p>

<p>　　昔有一老母在树下卧，熊欲来搏，尔时老母绕树走避，熊寻后逐，一手抱树，欲捉老母。老母得急，即时合树，捺熊两手，熊不得动。更有异人来至其所，老母语言：“汝共我捉，杀分其肉。”时彼人者，信老母语，即时共捉。既捉之已，老母即便舍熊而走。其人后为熊所困。如是愚人，为世所笑。</p>
<p>　　凡夫之人，亦复如是。作诸异论，既不善好。文辞繁重，多有诸病，竟不成讫，便舍终亡。后人捉之，欲为解释，不达其意，反为其困。如彼愚人，代他捉熊，反自被害。</p>
<p><center><font size="+2">94. 摩尼水窦喻</font></center></p>

<p>　　昔有一人，与他妇通，交通未竟，夫从外来，即便觉之。住于门外，伺其出时，便欲杀害。妇语人言：“我夫已觉。更无出处。唯有摩尼可以得出。”胡以水窦名为“摩尼”，欲令其人从水窦出。其人错解，谓摩尼珠，所在求觅，而不知处。即作是言：“不见摩尼珠，我终不去。”须臾之间，为其所杀。</p>
<p>　　凡夫之人，亦复如是。有人语言：“生死之中。无常苦空无我，离断、常二边，处于中道，于此中过，可得解脱。”凡夫错解，便求世界有边、无边，及以众生有我、无我，竟不能观中道之理，忽然命终，为于无常之所杀害，堕三恶道。如彼愚人，推求摩尼，为他所害。</p>
<p><center><font size="+2">95. 二鸽喻</font></center></p>

<p>　　昔有雄雌二鸽，共同一巢。秋果熟时，取果满巢。于其后时，果干减少，唯半巢在。雄瞋雌言：“取果勤苦，汝独食之，唯有半在。”雌鸽答言：“我不独食，果自减少。”雄鸽不信，瞋恚而言：“非汝独食，何由减少？”即便以喙啄雌鸽杀。未经几日，天降大雨，果得湿润，还复如故。雄鸽见已，方生悔恨：“彼实不食，我妄杀他。”即悲鸣命唤雌鸽：“汝何处去！”</p>
<p>　　凡夫之人，亦复如是。颠倒在怀，妄取欲乐，不观无常，犯于重禁，悔之于后，竟何所及。后唯悲叹，如彼愚鸽。</p>
<p><center><font size="+2">96. 诈称眼盲喻</font></center></p>

<p>　　昔有工匠师，为王作务，不堪其苦，诈言眼盲，便得脱苦。有余作师闻之，便欲自坏其目，用避苦役。有人语言：“汝何以自毁，徒受其苦？”如是愚人，为世人所笑。</p>
<p>　　凡夫之人，亦复如是。为少名誉，及以利养，便故妄言，毁坏净戒，身死命终，堕三恶道。如彼愚人，为少利故，自坏其目。</p>
<p><center><font size="+2">97. 为恶贼所劫失氎喻</font></center></p>

<p>　　昔有二人为伴，共行旷野。一人被一领，氎中路为贼所剥，一人逃避，走入草中。其失氎者，先于氎头裹一金钱，便语贼言：“此衣适可直一枚金钱。我今求以一枚金钱而用赎之。”贼言：“金钱今在何处？”即便氎头解取示之，而语贼言：“此是真金，若不信我语，今此草中有好金师，可往问之。”贼既见之，复取其衣。如是愚人，氎与金钱一切都失。自失其利，复使彼失。</p>
<p>　　凡夫之人，亦复如是。修行道品，作诸功德，为烦恼贼之所劫掠，失其善法，丧诸功德，不但自失其利，复使余人失其道业，身坏命终，堕三恶道。如彼愚人，彼此俱失。</p>
<p><center><font size="+2">98. 小儿得大龟喻</font></center></p>

<p>　　昔有一小儿，陆地游戏，得一大龟，意欲杀之，不知方便，而问人言：“云何得杀？”有人语言：“汝但掷置水中，即时可杀。”尔时小儿信其语故，即掷水中。龟得水已，即便走去。</p>
<p>　　凡夫之人，亦复如是。欲守护六根，修诸功德，不解方便，而问人言：“作何因缘，而得解脱？”邪见外道、天魔波旬及恶知识而语之言：“汝但极意六尘，恣情五欲，如我语者，必得解脱。”如是愚人，不谛思惟，便用其语，身坏命终，堕三恶道。如彼小儿，掷龟水中。</p>
<p>　　偈颂<br>　　此论我所造，合和喜笑语。<br>　　多损正实说，观义应不应。<br>　　如似苦毒药，和合于石蜜。<br>　　药为破坏病，此论亦如是。<br>　　正法中戏笑，譬如彼狂药。<br>　　佛正法寂定，明照于世间。<br>　　如服吐下药，以酥润体中。<br>　　我今以此义，显发于寂定。<br>　　如阿伽陀药，树叶而裹之。<br>　　取药涂毒竟，树叶还弃之。<br>　　戏笑如叶裹，实义在其中。<br>　　智者取正义，戏笑便应弃。</p>
<p>　　尊者僧伽斯那造作《痴花鬘》竟。</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/百喻经/" rel="tag"><i class="fa fa-tag"></i> 百喻经</a>
          </div>

        


        
    <div class="post-nav">
      <div class="post-nav-item">
    <a href="/宗教信仰/百喻经/百喻经_3/" rel="prev" title="百喻经 - 卷三">
      <i class="fa fa-chevron-left"></i> 百喻经 - 卷三
    </a></div>
      <div class="post-nav-item">
    <a href="/宗教信仰/金刚经/金刚经/" rel="next" title="金刚般若波罗蜜经">
      金刚般若波罗蜜经 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1768</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">112</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
