<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="译者：﹝东汉 ‧ 迦叶摩腾、竺法兰﹞。   《佛说四十二章经》集结了佛陀关于持戒、忍辱、断欲、精进、观空等事的四十二段语录。通篇言简义丰，明了易懂，通摄大小乘一切教义，涵诸法要。这部经典反复强调了持戒的重要性，告诉佛教弟子应该如何修行。    序  　　世尊成道已，作是思惟：离欲寂静，是最为胜；住大禅定，降诸魔道。于鹿野苑中，转四谛法轮；度憍陈如等五人，而证道果。复有比丘，所说诸疑，求佛进止。世">
<meta name="keywords" content="四十二章经">
<meta property="og:type" content="article">
<meta property="og:title" content="四十二章经">
<meta property="og:url" content="http://5gpp.github.io/宗教信仰/四十二章经/四十二章经/index.html">
<meta property="og:site_name" content="横波书苑">
<meta property="og:description" content="译者：﹝东汉 ‧ 迦叶摩腾、竺法兰﹞。   《佛说四十二章经》集结了佛陀关于持戒、忍辱、断欲、精进、观空等事的四十二段语录。通篇言简义丰，明了易懂，通摄大小乘一切教义，涵诸法要。这部经典反复强调了持戒的重要性，告诉佛教弟子应该如何修行。    序  　　世尊成道已，作是思惟：离欲寂静，是最为胜；住大禅定，降诸魔道。于鹿野苑中，转四谛法轮；度憍陈如等五人，而证道果。复有比丘，所说诸疑，求佛进止。世">
<meta property="og:locale" content="zh-CN">
<meta property="og:updated_time" content="2020-07-02T11:21:15.783Z">
<meta name="twitter:card" content="summary">
<meta name="twitter:title" content="四十二章经">
<meta name="twitter:description" content="译者：﹝东汉 ‧ 迦叶摩腾、竺法兰﹞。   《佛说四十二章经》集结了佛陀关于持戒、忍辱、断欲、精进、观空等事的四十二段语录。通篇言简义丰，明了易懂，通摄大小乘一切教义，涵诸法要。这部经典反复强调了持戒的重要性，告诉佛教弟子应该如何修行。    序  　　世尊成道已，作是思惟：离欲寂静，是最为胜；住大禅定，降诸魔道。于鹿野苑中，转四谛法轮；度憍陈如等五人，而证道果。复有比丘，所说诸疑，求佛进止。世">

<link rel="canonical" href="http://5gpp.github.io/宗教信仰/四十二章经/四十二章经/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>四十二章经 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">105</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-photos">

    <a href="/photos/" rel="section"><i class="fa fa-fw fa-camera-retro"></i>相册</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/宗教信仰/四十二章经/四十二章经/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          四十二章经
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2003-11-12 00:00:00" itemprop="dateCreated datePublished" datetime="2003-11-12T00:00:00+08:00">2003-11-12</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/宗教信仰/" itemprop="url" rel="index"><span itemprop="name">宗教信仰</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>3.4k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>3 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <blockquote>
<p>译者：﹝东汉 ‧ 迦叶摩腾、竺法兰﹞。</p>
</blockquote>
<blockquote>
<p>《佛说四十二章经》集结了佛陀关于持戒、忍辱、断欲、精进、观空等事的四十二段语录。通篇言简义丰，明了易懂，通摄大小乘一切教义，涵诸法要。这部经典反复强调了持戒的重要性，告诉佛教弟子应该如何修行。</p>
</blockquote>
<hr>

<p><center><font size="+2">序</font></center></p>

<p>　　世尊成道已，作是思惟：离欲寂静，是最为胜；住大禅定，降诸魔道。于鹿野苑中，转四谛法轮；度憍陈如等五人，而证道果。复有比丘，所说诸疑，求佛进止。世尊教敕，一一开悟；合掌敬诺，而顺尊敕。</p>
<p><center><font size="+2">第01章 出家证果</font></center></p>

<p>　　佛言：辞亲出家，识心达本，解无为法，名曰沙门。常行二百五十戒，进止清净，为四真道行，成阿罗汉。阿罗汉者，能飞行变化，旷劫寿命，住动天地。次为阿那含。阿那含者，寿终灵神，上十九天，证阿罗汉。次为斯陀含。斯陀含者，一上一还，即得阿罗汉。次为须陀洹。须陀洹者，七死七生，便证阿罗汉。爱欲断者，如四肢断，不复用之。</p>
<p><center><font size="+2">第02章 断欲绝求</font></center></p>

<p>　　佛言：出家沙门者，断欲去爱，识自心源；达佛深理，悟无为法。内无所得，外无所求；心不系道，亦不结业。无念无作，非修非证。不历诸位，而自崇最，名之为道。</p>
<p><center><font size="+2">第03章 割爱去贪</font></center></p>

<p>　　佛言：剃除须发而为沙门。受道法者，去世资财，乞求取足。日中一食，树下一宿，慎勿再矣！使人愚蔽者，爱与欲也。</p>
<p><center><font size="+2">第04章 善恶并明</font></center></p>

<p>　　佛言：众生以十事为善，亦以十事为恶。何等为十？身三、口四、意三。身三者：杀、盗、淫。口四者：两舌、恶口、妄言、绮语。意三者：嫉、恚、痴。如是十事，不顺圣道，名十恶行。是恶若止，名十善行耳。</p>
<p><center><font size="+2">第05章 转重令轻</font></center></p>

<p>　　佛言：人有众过，而不自悔，顿息其心。罪来赴身，如水归海，渐成深广。若人有过，自解知非，改恶行善，罪自消灭。如病得汗，渐有痊损耳。</p>
<p><center><font size="+2">第06章 忍恶无瞋</font></center></p>

<p>　　佛言：恶人闻善，故来挠乱者；汝自禁息，当无瞋责。彼来恶者，而自恶之。</p>
<p><center><font size="+2">第07章 恶还本身</font></center></p>

<p>　　佛言：有人闻吾守道，行大仁慈，故致骂佛。佛默不对。骂止，问曰：“子以礼从人，其人不纳，礼归子乎？”对曰：“归矣！”佛言：“今子骂我，我今不纳；子自持祸，归子身矣！”犹响应声，影之随形，终无免离。慎勿为恶！</p>
<p><center><font size="+2">第08章 尘唾自污</font></center></p>

<p>　　佛言：恶人害贤者，如仰天而唾；唾不至天，还从己堕。逆风扬尘，尘不至彼，还坌己身。贤不可毁，祸必灭己。</p>
<p><center><font size="+2">第09章 返本会道</font></center></p>

<p>　　佛言：博闻爱道，道必难会。守志奉道，其道甚大。</p>
<p><center><font size="+2">第10章 喜施获福</font></center></p>

<p>　　佛言：睹人施道，助之欢喜，得福甚大。沙门问曰：此福尽乎？佛言：譬如一炬之火，数千百人，各以炬来分取，熟食除冥，此炬如故。福亦如之。</p>
<p><center><font size="+2">第11章 施饭转胜</font></center></p>

<p>　　佛言：饭恶人百，不如饭一善人。饭善人千，不如饭一持五戒者。饭五戒者万，不如饭一须陀洹。饭百万须陀洹，不如饭一斯陀含。饭千万斯陀含，不如饭一阿那含。饭一亿阿那含，不如饭一阿罗汉。饭十亿阿罗汉，不如饭一辟支佛。饭百亿辟支佛，不如饭一三世诸佛。饭千亿三世诸佛，不如饭一无念无住无修无证之者。</p>
<p><center><font size="+2">第12章 举难劝修</font></center></p>

<p>　　佛言：人有二十难：贫穷布施难，豪贵学道难，弃命必死难，得睹佛经难，生值佛世难，忍色忍欲难，见好不求难，被辱不瞋难，有势不临难，触事无心难，广学博究难，除灭我慢难，不轻未学难，心行平等难，不说是非难，会善知识难，见性学道难，随化度人难，睹境不动难，善解方便难。</p>
<p><center><font size="+2">第13章 问道宿命</font></center></p>

<p>　　沙门问佛：“以何因缘，得知宿命，会其至道？”佛言：“净心守志，可会至道。譬如磨镜，垢去明存，断欲无求，当得宿命。”</p>
<p><center><font size="+2">第14章 请问善大</font></center></p>

<p>　　沙门问佛：“何者为善？何者最大？”佛言：“行道守真者善，志与道合者大。”</p>
<p><center><font size="+2">第15章 请问力明</font></center></p>

<p>　　沙门问佛：“何者多力？何者最明？”佛言：“忍辱多力，不怀恶故，兼加安健。忍者无恶，必为人尊。心垢灭尽，净无瑕秽，是为最明。未有天地，逮于今日；十方所有，无有不见，无有不知，无有不闻，得一切智。可谓明矣！”</p>
<p><center><font size="+2">第16章 舍爱得道</font></center></p>

<p>　　佛言：人怀爱欲，不见道者，譬如澄水，致手搅之；众人共临，无有睹其影者。人以爱欲交错，心中浊兴，故不见道。汝等沙门，当舍爱欲；爱欲垢尽，道可见矣。</p>
<p><center><font size="+2">第17章 明来暗谢</font></center></p>

<p>　　佛言：夫见道者，譬如持炬，入冥室中，其冥即灭，而明独存。学道见谛，无明即灭，而明常存矣。</p>
<p><center><font size="+2">第18章 念等本空</font></center></p>

<p>　　佛言：吾法念无念念，行无行行，言无言言，修无修修；会者近尔，迷者远乎！言语道断，非物所拘，差之毫厘，失之须臾。</p>
<p><center><font size="+2">第19章 假真并观</font></center></p>

<p>　　佛言：观天地，念非常；观世界，念非常；观灵觉，即菩提。如是知识，得道疾矣！</p>
<p><center><font size="+2">第20章 推我本空</font></center></p>

<p>　　佛言：当念身中四大，各自有名，都无我者；我既都无，其如幻耳。</p>
<p><center><font size="+2">第21章 名声丧本</font></center></p>

<p>　　佛言：人随情欲，求于声名；声名显著，身已故矣。贪世常名，而不学道，枉功劳形。譬如烧香，虽人闻香，香之烬矣；危身之火，而在其后。</p>
<p><center><font size="+2">第22章 财色招苦</font></center></p>

<p>　　佛言：财色于人，人之不舍；譬如刀刃有蜜，不足一餐之美。小儿舔之，则有割舌之患。</p>
<p><center><font size="+2">第23章 妻子甚狱</font></center></p>

<p>　　佛言：人系于妻子舍宅，甚于牢狱，牢狱有散释之期，妻子无远离之念。情爱于色，岂惮驱驰？虽有虎口之患，心存甘伏。投泥自溺，故曰凡夫；透得此门，出尘罗汉。</p>
<p><center><font size="+2">第24章 色欲障道</font></center></p>

<p>　　佛言：爱欲莫甚于色，色之为欲，其大无外。赖有一矣，若使二同，普天之人，无能为道者矣！</p>
<p><center><font size="+2">第25章 欲火烧身</font></center></p>

<p>　　佛言：爱欲之人，犹如执炬，逆风而行，必有烧手之患。</p>
<p>第26章 天魔娆佛</p><p></p>
<p>　　天神献玉女于佛，欲坏佛意。佛言：“革囊众秽，尔来何为？去！吾不用。”天神愈敬，因问道意。佛为解说，即得须陀洹果。</p>
<p><center><font size="+2">第27章 无著得道</font></center></p>

<p>　　佛言：夫为道者，犹木在水，寻流而行，不触两岸，不为人取，不为鬼神所遮，不为洄流所住，亦不腐败；吾保此木，决定入海。学道之人，不为情欲所惑，不为众邪所娆，精进无为；吾保此人，必得道矣！</p>
<p><center><font size="+2">第28章 意马莫纵</font></center></p>

<p>　　佛言：慎勿信汝意，汝意不可信；慎勿与色会，色会即祸生。得阿罗汉已，乃可信汝意。</p>
<p><center><font size="+2">第29章 正观敌色</font></center></p>

<p>　　佛言：慎勿视女色，亦莫共言语。若与语者，正心思念：我为沙门，处于浊世，当如莲华，不为泥污。想其老者如母，长者如姊，少者如妹，稚者如子。生度脱心，息灭恶念。</p>
<p><center><font size="+2">第30章 欲火远离</font></center></p>

<p>　　佛言：夫为道者，如被干草，火来须避。道人见欲，必当远之。</p>
<p><center><font size="+2">第31章 心寂欲除</font></center></p>

<p>　　佛言：有人患淫不止，欲自断阴。佛谓之曰：“若断其阴，不如断心。心如功曹，功曹若止，从者都息。邪心不止，断阴何益？”佛为说偈：“欲生于汝意，意以思想生，二心各寂静，非色亦非行。”佛言：此偈是迦叶佛说。</p>
<p><center><font size="+2">第32章 我空怖灭</font></center></p>

<p>　　佛言：人从爱欲生忧，从忧生怖；若离于爱，何忧何怖？</p>
<p><center><font size="+2">第33章 智明破魔</font></center></p>

<p>　　佛言：夫为道者，譬如一人与万人战。挂铠出门，意或怯弱：或半路而退，或格斗而死，或得胜而还。沙门学道，应当坚持其心，精进勇锐，不畏前境，破灭众魔，而得道果。</p>
<p><center><font size="+2">第34章 处中得道</font></center></p>

<p>　　沙门夜诵迦叶佛遗教经，其声悲紧，思悔欲退。佛问之曰：“汝昔在家，曾为何业？”对曰：“爱弹琴！”佛言：“弦缓如何？”对曰：“不鸣矣！”“弦急如何？”对曰：“声绝矣！”“急缓得中如何？”对曰：“诸音普矣！”佛言：“沙门学道亦然，心若调适，道可得矣。于道若暴，暴即身疲；其身若疲，意即生恼；意若生恼，行即退矣；其行既退，罪必加矣。但清净安乐，道不失矣！”</p>
<p><center><font size="+2">第35章 垢净明存</font></center></p>

<p>　　佛言：如人锻铁，去滓成器，器即精好。学道之人，去心垢染，行即清净矣！</p>
<p><center><font size="+2">第36章 辗转获胜</font></center></p>

<p>　　佛言：人离恶道，得为人难。既得为人，去女即男难。既得为男，六根完具难。六根既具，生中国难。既生中国，值佛世难。既值佛世，遇道者难。既得遇道，兴信心难。既兴信心，发菩提心难。既发菩提心，无修无证难。</p>
<p><center><font size="+2">第37章 念戒近道</font></center></p>

<p>　　佛言：佛子离吾数千里，忆念吾戒，必得道果。在吾左右，虽常见吾，不顺吾戒，终不得道。</p>
<p><center><font size="+2">第38章 生即有灭</font></center></p>

<p>　　佛问沙门：“人命在几间？”对曰：“数日间！”佛言：“子未知道！”复问一沙门：“人命在几间？”对曰：“饭食间！”佛言：“子未知道！”复问一沙门：“人命在几间？”对曰：“呼吸间！”佛言：“善哉，子知道矣！”</p>
<p><center><font size="+2">第39章 教诲无差</font></center></p>

<p>　　佛言：学佛道者，佛所言说，皆应信顺。譬如食蜜，中边皆甜，吾经亦尔。</p>
<p><center><font size="+2">第40章 行道在心</font></center></p>

<p>　　佛言：沙门行道，无如磨牛；身虽行道，心道不行。心道若行，何用行道？</p>
<p><center><font size="+2">第41章 直心出欲</font></center></p>

<p>　　佛言：夫为道者，如牛负重，行深泥中，疲极不敢左右顾视；出离淤泥，乃可苏息。沙门当观情欲，甚于淤泥，直心念道，可免苦矣！</p>
<p><center><font size="+2">第42章 达世知幻</font></center></p>

<p>　　佛言：吾视王侯之位，如过隙尘。视金玉之宝，如瓦砾。视纨素之服，如敝帛。视大千界，如一诃子。视阿耨池水，如涂足油。视方便门，如化宝聚。视无上乘，如梦金帛。视佛道，如眼前华。视禅定，如须弥柱。视涅槃，如昼夕寤。视倒正，如六龙舞。视平等，如一真地。视兴化，如四时木。</p>
<p>　　诸大比丘，闻佛所说，欢喜奉行。</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/四十二章经/" rel="tag"><i class="fa fa-tag"></i> 四十二章经</a>
          </div>

        


        
    <div class="post-nav">
      <div class="post-nav-item">
    <a href="/宗教信仰/六祖坛经/六祖坛经/" rel="prev" title="六祖坛经">
      <i class="fa fa-chevron-left"></i> 六祖坛经
    </a></div>
      <div class="post-nav-item">
    <a href="/宗教信仰/心经/心经/" rel="next" title="般若波罗蜜多心经">
      般若波罗蜜多心经 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1753</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">105</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
