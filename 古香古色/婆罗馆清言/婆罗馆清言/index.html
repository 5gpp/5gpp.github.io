<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="作者：﹝明 ‧ 屠隆﹞。    序　　夫掩室摩竭，杜口毗耶。不二法门，从无言入。奈何呶呶？鸾公训敕谆谆，以饶舌见戒，馀终不能改。如萧寥松篁，风来则响；闲关林鸟，春至则鸣。谁得而禁之？馀于诗文外，纂一书，谭大人之际，命曰《鸿苞》，积二十卷。吴郡管登之遗书，规我必无远播通都，姑庋之箧笥，古至人著书，多自道成名。根尽后，子期未至，何急而击鼓以求亡羊为？馀受其戒，秘焉。园居无事，技痒不能抑，则以蒲团销之">
<meta name="keywords" content="婆罗馆清言">
<meta property="og:type" content="article">
<meta property="og:title" content="婆罗馆清言">
<meta property="og:url" content="http://5gpp.github.io/古香古色/婆罗馆清言/婆罗馆清言/index.html">
<meta property="og:site_name" content="横波书苑">
<meta property="og:description" content="作者：﹝明 ‧ 屠隆﹞。    序　　夫掩室摩竭，杜口毗耶。不二法门，从无言入。奈何呶呶？鸾公训敕谆谆，以饶舌见戒，馀终不能改。如萧寥松篁，风来则响；闲关林鸟，春至则鸣。谁得而禁之？馀于诗文外，纂一书，谭大人之际，命曰《鸿苞》，积二十卷。吴郡管登之遗书，规我必无远播通都，姑庋之箧笥，古至人著书，多自道成名。根尽后，子期未至，何急而击鼓以求亡羊为？馀受其戒，秘焉。园居无事，技痒不能抑，则以蒲团销之">
<meta property="og:locale" content="zh-CN">
<meta property="og:updated_time" content="2020-07-04T07:22:44.459Z">
<meta name="twitter:card" content="summary">
<meta name="twitter:title" content="婆罗馆清言">
<meta name="twitter:description" content="作者：﹝明 ‧ 屠隆﹞。    序　　夫掩室摩竭，杜口毗耶。不二法门，从无言入。奈何呶呶？鸾公训敕谆谆，以饶舌见戒，馀终不能改。如萧寥松篁，风来则响；闲关林鸟，春至则鸣。谁得而禁之？馀于诗文外，纂一书，谭大人之际，命曰《鸿苞》，积二十卷。吴郡管登之遗书，规我必无远播通都，姑庋之箧笥，古至人著书，多自道成名。根尽后，子期未至，何急而击鼓以求亡羊为？馀受其戒，秘焉。园居无事，技痒不能抑，则以蒲团销之">

<link rel="canonical" href="http://5gpp.github.io/古香古色/婆罗馆清言/婆罗馆清言/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>婆罗馆清言 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">112</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古香古色/婆罗馆清言/婆罗馆清言/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          婆罗馆清言
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2002-10-23 00:00:00" itemprop="dateCreated datePublished" datetime="2002-10-23T00:00:00+08:00">2002-10-23</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古香古色/" itemprop="url" rel="index"><span itemprop="name">古香古色</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>8.4k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>8 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <blockquote>
<p>作者：﹝明 ‧ 屠隆﹞。</p>
</blockquote>
<hr>

<h2 id="序"><a href="#序" class="headerlink" title="序"></a>序</h2><p>　　夫掩室摩竭，杜口毗耶。不二法门，从无言入。奈何呶呶？鸾公训敕谆谆，以饶舌见戒，馀终不能改。如萧寥松篁，风来则响；闲关林鸟，春至则鸣。谁得而禁之？馀于诗文外，纂一书，谭大人之际，命曰《鸿苞》，积二十卷。吴郡管登之遗书，规我必无远播通都，姑庋之箧笥，古至人著书，多自道成名。根尽后，子期未至，何急而击鼓以求亡羊为？馀受其戒，秘焉。园居无事，技痒不能抑，则以蒲团销之。跏趺出定，意兴偶到，辄命墨卿昙花，彩毫纷然，并作游戏之语，复有《清言》。今而始伏，习气难除，清障难断，鸾公真神人，早见及此矣。虽然，馀之为《清言》，能使愁人立喜，热夫就凉，若披惠风，若饮甘露，即令鸾公见之，亦或为一解颐。昔鸠摩示遗命荼毗，而留舌不毁以为验。馀舌端隐隐现青莲花一片矣。</p>
<p>　　庚子秋八月书于包氏旧草堂。</p>
<hr>

<h2 id="卷上"><a href="#卷上" class="headerlink" title="卷上"></a>卷上</h2><p>　　子房虎啸，安期生豹隐于海滨，药师龙骧，魏先生蠖屈于岩穴，繄岂异才？实命不同。</p>
<p>　　三九大老，紫绶貂冠，得意哉！黄梁公案，二八佳人，翠眉蝉鬓，销魂也。白骨生涯。</p>
<p>　　口中不设雌黄，眉端不挂烦恼，可称烟火神仙。随宜而栽花竹，适性以养禽鱼，此是山林经济。风晨月夕，客去后，蒲团可以双跏。烟岛云林，兴来时，竹杖何妨独往。</p>
<p>　　覆雨翻云何险也，论人情只合杜门；嘲风弄月忽颓然，全天真且须对酒。</p>
<p>　　道上红尘，江中白浪，饶他南面百城；花间明月，松下凉风，输我北窗一枕。</p>
<p>　　净几明窗，好香苦茗，有时与高衲谈禅；豆棚菜圃，暖日和风，无事听闲人说鬼。</p>
<p>　　老去自觉万缘都尽，冉阝管人是人非；春来尚有一事关心，只在花开花谢。</p>
<p>　　甜苦备尝好丢手，世味浑如嚼蜡；生死事大急回头，年光疾于跳丸。无物能牢，何况蠢兹皮袋；有形皆坏，不闻烂隙虚空。</p>
<p>　　坐禅而不明心，取骨头为工课，马祖戒于磨砖；谈经而不见性，钻故纸作生涯，达摩所以面壁。草色花香，游人赏其有趣；桃开梅谢，达士悟其无常。</p>
<p>　　修净土者，自净其心，方寸居然莲界；学坐禅者，达禅之理，大地尽作蒲团。</p>
<p>　　立心而认，骨肉太亲，则人缘难遣；学道而求，形神俱在，则我相未融。</p>
<p>　　饧粘油腻，牵缠最是爱河；瞎引盲趋，展转投于苦海。非大雄氏，谁能拯之？</p>
<p>　　知事理原有顿渐，则南北之宗门不废；知升坠分于情想，则过现之因果昭然。</p>
<p>　　若无后来报应，则造物何以谢颜回；除却永劫灾殃，则上帝胡独私曹操？</p>
<p>　　秃须黄面揣骨法，岂有如许公侯；道气文心标风流，亦是可儿措大。</p>
<p>　　招客留宾，为欢可喜，未断尘世之攀缘；浇花种树，嗜好虽清，亦是道人之魔障。</p>
<p>　　角弓玉剑，桃花马上春衫，犹忆少年侠气；瘿瓢胆瓶，贝叶斋中夜衲，独存老去禅心。</p>
<p>　　宝箓祈仙，金亟礼佛，造物尚不得牢笼；褐衣披体，破帽蒙头，君相又安能陶铸。</p>
<p>　　临池独照，喜看鱼子跳波；绕径闲行，忽见兰芽出土。亦小有致，时复欣然。</p>
<p>　　盘餐一菜，永绝腥膻，饭僧宴客，何烦六甲行厨；茆屋三楹，仅蔽风雨，扫地焚香，安用数童缚帚？未见元放翛然，尚觉右丞多事。菜甲初肥，美于热酪；莼丝既长，润比羊酥。</p>
<p>　　杨柳岸芦，苇汀池边，须有野鸟，方称山居；香积饭水，田衣斋头，才著比丘，便成幽趣。</p>
<p>　　竹风一阵，飘扬茶灶；疏烟梅月，半弯掩映，书窗残雪，真使人心骨俱冷，体气欲仙。</p>
<p>　　登华子冈，月夜犬声若豹。游赤壁矶，秋江鹤影如人。但想前贤，神明开涤。</p>
<p>　　山河天眼里，不知山河即是天眼；世界法身中，不知世界即是法身。</p>
<p>　　如来为凡夫说空，以凡夫著有，故为二乘人说有，以二乘人沉空。故著有则入轮转之途，沉空则碍普度之路。是故大圣人，销有以入空，一法不立，从空以出有，万法森然。</p>
<p>　　黄齑淡饭，允宜山泽之齑；曲几匡床，久绝华清之梦。</p>
<p>　　棺则朽于木，裸则朽于土，土木何劳分别；沉则化于水，焚则化于火，火水安用商量？</p>
<p>　　红润凝脂，花上才过微雨；翠匀浅黛，柳边乍拂轻风。问妇索酿，瓮有新刍；呼童煮茶，门临好客。先生此时，情兴何如。</p>
<p>　　痴矣狂客，酷好宾朋；贤哉细君，无违夫子。醉人盈座，簪裾半尽酒家；食客满堂，瓶瓮不离米肆。灯独莹莹，且耽夜酌；爨烟寂寂，安问晨炊？生来不解攒眉，老去弥堪鼓腹。</p>
<p>　　若想钱而钱来，何故不想；若愁米而米至，人固当愁。晓起依旧贫穷，夜来徒多烦恼。</p>
<p>　　白仲奇穷，悍妇同于冯衍；德园高隐，孤居颇似王维。我固当胜之。</p>
<p>　　明霞可爱，瞬眼而辄空；流水堪听，过耳而不恋。人能以明霞视美色，则业障自轻；人能以流水听弦歌，则性灵何害？</p>
<p>　　诗堪适性，笑子美之苦吟；酒可怡情，嫌渊明之酷嗜。若诗而嫉妒争名，岂云适性；若酒而猖狂骂座，安取怡情。</p>
<p>　　铄金玷玉，从来不乏彼谗人；沈垢索瘢，尤好求多于佳士。止作疾风过耳，何妨微云点空。</p>
<p>　　学道历千魔而莫退，遇辱坚百忍以自持。到底无损毫毛，转使人称盛德。当时之神气不乱，入夜之魂梦亦清。</p>
<p>　　金吾厚享千锺，命悭于豆酱。学士御食二器，数定于橘汤。馀幼丁贫贱，每藜藿之饭不充；壮忽持斋，想肉食之簿已尽。大臣雅度，嫌王勃之恃才；明主知人，想李白之薄福。</p>
<p>　　盈庭满座，断结驷于贵人；累牍连篇，绝八行于政府。</p>
<p>　　情尘既尽，心镜遂明，外影何如内照；幻泡一消，性珠自朗，世瑶原是家珍。</p>
<p>　　善谑浪，好诙谐，吐语伤于过绮，取快佐驭，亦无大害；扬隐微，谈中冓，为德无乃太凉，积愆消福，吾尚阝戒之。</p>
<p>　　人生于五行，亦死于五行，恩里由来生害；道坏于六贼，亦成于六贼，妙处只在转关。</p>
<p>　　云栖莲老，佛陇灯公，岭表憨山，湖南穷介，有西方美人之思；碧浪朱生，西泠虞氏，湘灵逸客，镜水隐鳞，有天际真人之想。聪明而修洁，上帝固录清虚；文采而贪残，冥官不爱词赋。</p>
<p>　　凡夫迷真而逐妄，智慧化为识神，譬之水涌为波，不离此水；圣人悟妄而归真，识神转为智慧，譬之波平为水，当体无波。楼前桐叶，散为一院清阴；枕上鸟声，唤起半窗红日。</p>
<p>　　一泓濠上，便同庄叟之观；片石林间，堪下米颠之拜。天上两轮逐电，昼夜不休；人间二鼠啮藤，刹冉阝欲断。立雪断臂，只缘艺压当行；擘面拦胸，直是酒逢知己。</p>
<p>　　啖饭着衣，生世无补；饰巾待圹，顾影多惭。庶几哉！白鱼蠹简，食奇字于腹中；黄鸟度枝，遗好音于世上。</p>
<p>　　比丘鼻臭荷香，来池神见斥，童子乃以香严而圆通；元卿目玩宫卉，为天神所嗬，古德有因桃花而悟道。茶熟香清，有客到门可喜；鸟啼花落，无人亦是悠然。</p>
<p>　　翠微僧至，衲衣全染松云；斗室经残，石磬半沉蕉雨。</p>
<p>　　水色澄鲜，鱼排荇而径度；林光澹荡，鸟拂阁以低飞。曲径烟深，路接杏花酒舍；澄江日落，门通杨柳渔家。</p>
<p>　　催租吏只问家僮，知主人之不理生产；收稼奴迳达主母，笑先生之向如外宾。八关斋久何敢然，寄兴于持螯；五斗量悭聊复尔，托名于泛蚁。</p>
<p>　　侣猿猴，友虎豹，不能孙登之穴居；驯鸟雀，畜凫鱼，颇似何点之野逸。高人品格，既有愧井丹洁身；名士风流，亦不至相如慢世。天讨有罪，生来幸免马驴；世弃不才，隐去敢云鸿豹？</p>
<p>　　有分有限，耗星临宫，顾我论万事，总不如人；无虑无忧，天喜坐命，赢人只一筹，至要在我。</p>
<p>　　持论绝无鬼神，见怪形而惊怖；平居力诋仙佛，遇疾病而修斋。儒者可笑如此。称柴数米，时翻名理于广筵；媚灶乞墦，日挂山林于齿颊，高人其可信乎？</p>
<p>　　为龙为蛇，生既谢阳秋于太史；呼牛呼马，死亦一任彼月旦于时人。以文章为游戏，将希刘勰逃禅，看齿发之衰颓，自信鲍照才尽。</p>
<p>　　荆扉才掩，便逢客过扫门；饭粟一空，辄有人求誉墓。万事从来是命，一毫夫岂由人？</p>
<p>　　家坐无聊，不念食力担夫，红尘赤日；汝官不达，尚有高才秀士，白首青襟。峰峦窈窕，一拳便是名山；花竹扶疏，半亩何如金谷。少文五岳兴，聊托于卧游；元亮一园趣，果成于日涉。</p>
<p>　　月出青松，光映琉璃夜火；风摇翠条，寒生窣堵秋烟。</p>
<p>　　虚空不拒诸相，至人岂畏万缘。是非场里，出入逍遥；逆顺境中，纵横自在。竹密何妨水过，山高不碍云飞。</p>
<p>　　孔孟以经常治世，不欲炫奇怪以骇时；释老以妙道度人，故每现神通以耸众。</p>
<p>　　凡情自缚，则搏沙撚土，一身缠为葛藤；空观一成，则割水吹毛，四大等于枯木。</p>
<p>　　薰蒸德香，则果未成，而灵根渐长；熬煎欲火，则目未瞑，而恶趣现前。</p>
<p>　　吃菜而生美好拣择，则吃菜不异吃荤；作善而求自高胜人，则作善还同作恶。</p>
<p>　　人若知道，则随境皆安；人不知道，则触涂成滞。人不知道，则居闹市生嚣杂之心，将荡无定止；居深山起岑寂之想，或转忆炎嚣。人若知道，则履喧而灵台寂若，何有迁流；境寂而真性冲融，不生枯槁。</p>
<p>　　英雄降服劲敌，未必能降一心；大将调御诸军，未必能调六气。故姬亡楚帐，霸主未免情哀；疽发彭城，老翁终以愤死。</p>
<p>　　来鸣禽于嘉树，音闻两寂，悟圆通耳根；印朗月于澄波，色相俱空，领清虚眼界。</p>
<p>　　雨过天清，会妙用之无碍；鸟来云去，得自性之真如。</p>
<hr>

<h2 id="卷下"><a href="#卷下" class="headerlink" title="卷下"></a>卷下</h2><p>　　栴檀之形，能出门而迎佛；虎丘之石，解听法而点头。故知山河大地，咸见真如；瓦砾泥沙，并存佛性。酬应将迎，世人奔其膻行；消磨折损，造物畏其虚名。</p>
<p>　　世界极于大千，不知大千之外，更有何物；天宫极于非想，不知非想之上，毕竟何穷。吾尝于此茫然，安得问之大觉。</p>
<p>　　衰年岭表馀生，相传仙去；邻媪夜哭还券，垂老无家。每想斯人，潸然欲涕。</p>
<p>　　云长香火，千载遍于华夷；坡老姓名，至今口于妇孺。意气精神，不可消灭如此。</p>
<p>　　慧远临终，检戒于食蜜；萨真济渡，留钱于空舟。古德慎行至此，使人心志凛然。</p>
<p>　　三径竹间，日华澹澹，固野客之良辰；一编窗下，风雨潇潇，亦幽人之好景。</p>
<p>　　春衣杜陵，急管平乐，真称名士之风流；雨中山果，灯下草虫，想见高人之胸次。好散阿堵，亦复不能积书；趣在个中，平生只爱种树。醇醪百斛，不如一味太和之汤；良药千包，不如一服清凉之散。</p>
<p>　　积想情坚，思女因而化石；磨砻功久，铁杵且会成针。今人才学修行，便希得证，稍不见效，辄退初心，道其可几乎？！不是邺侯着眼，懒残只一丐者；若非丰千饶舌，寒拾两个火头。</p>
<p>　　篱边杖屡送僧，花须骨于巾角。石上壶觞坐客，松子落我衣裾。待月看云，偶见鹤形之使；焚香扫室，时迎鸟爪之姑。鸣驺嗬殿，歌儿挈傀儡于场中；揭地掀天，童子弄形影于灯下。</p>
<p>　　张三不是他，李四亦不是他，总认邮亭为本宅；长卿不是我，纬真亦不是我，莫把并州作故乡。风翻贝叶，绝胜北阙除书；水滴莲花，何以华清宫漏。</p>
<p>　　一室经行，贤于九衢奔走；六时礼佛，清于五夜朝天。鸣琴流水，疑鲂鲔之来听；散帙当轩，喜藤竹之交翳。娟娟月露，下檐卜而生香；袅袅山风，入松篁而成韵。</p>
<p>　　闲情清旷，未解习锻之机；野性萧疏，耻作投梭之达。负苓而骂庖牺，凿开浑沌；采薇而薄周武，决裂堤防。</p>
<p>　　善星腹笥，部藏不免泥犁；云光口坠，天花难逃阎老。所以初祖来自迦毗，尽扫文字；室利往参摩诘，悉杜语言。</p>
<p>　　太原则哲，几畜疑于掇煤；琅琊故知，竟因谗而投杼。呜呼，知己难哉，吾欲挽九原而起鲍叔，取千金以铸子期。</p>
<p>　　陈思逸藻，仅朱邸于遮须；庾信高才，乃皤形于地府。身后结局如此，眼前文兴索然。</p>
<p>　　观号千秋，吾愧贺老之舍宅；楼高三级，复惭都水之栖真。物在亦不苦留，期到翛然便去。</p>
<p>　　周犨营产，原从车子而偿逋；韩相卜居，乃为木工而定磢。凡事前定如斯，世人计较可息。</p>
<p>　　灵运才高，不入白莲之社；裴休诗好，何关黄蘖之宗。故子昂、杜甫韵语，骋意气于枕林；寒山、船子吟哦，写性灵于天籁。写性灵者，佛祖来印；骋意气者，道人指嗬。</p>
<p>　　室无长物，心本宅乎清虚；门多杂宾，性不近乎狷介。行谊虽无大损，净业未免有妨。据床嗒尔，听豪士之谭锋；把盏醒然，看酒人之醉态。</p>
<p>　　大臣赫赫，甫丘墓便已就荒；文士沾沾，问姓名多云不识。名利至此，使人心灰。</p>
<p>　　夫人有绝技必传，有至性不朽。灵心巧思，鲁般以木匠千秋；报主存孤，李善以佣奴百世。</p>
<p>　　核人贵实，浮论难凭，从古圣贤不能无谤。试问释迦于移山之口，佛云乎哉；叩宣尼于伐木之夫，何圣之有？</p>
<p>　　道人好看花竹，寄托聊以适情；居士偶听弦歌，不染何妨入道。情旷亦自有致，寂寞无令太枯。</p>
<p>　　眉睫才交，梦里便不能主张；眼光落地，死去又安得分明？故学道之法无多，只在一心不乱。</p>
<p>　　戴发含齿，生幸托于中华；方袍圆冠，名复缀于下士。田园虽少负郭，妻孥尚免饥寒；荣期之乐已多，老氏之学知足。</p>
<p>　　若富贵贫穷，由我力取，则造物为无权；若毁誉嗔喜，随人脚根，则谗夫愈得志。</p>
<p>　　世法须从身试，大道不在口谭；暇日清言有味，恐于实际无当。猝然遇境不挠，此是学问得力。袁盎报十世之仇，不知虽经万劫而必报；师子偿杀命之债，不知虽逋小债而必偿。萌芽各认根苗，点滴不荖檐溜。</p>
<p>　　罪在则福不集，福少则行难圆，此圣贤之所以慎作业也。</p>
<p>　　口奉清斋，过客时供粱肉；身衣短褐，儿童或曳罗衫。固知供奉之绮裘，不富于公孙之布被。</p>
<p>　　冤家恩爱，心常作平等之观；上帝悲田，眼不见可憎之物。性鲜贪嗔，六时畏作恶趣；心能领略，四季都是良辰。昔人不云乎，此老终当以乐死。青溪白石，倏生潇洒之怀；黑雾黄埃，便起炎嚣之念。此是心依境转，恐于学道无当。必也月随云走，月竟不移，岸逐舟行，岸终自若，则几矣。</p>
<p>　　醒时思作佳梦，梦去未必如所思。生前念佛修行，死后犹恐忘初念。何也？众生奔驰情识，一往易昏；学人积累熏修，务求根熟。</p>
<p>　　隔壁闻钗钏声，比丘名为破戒，比丘之心入故也；同室与妇人处，罗什不碍成真，罗什之心不入故也。固知染净在心，何关形迹。</p>
<p>　　方外偶过僧道，倒双屣，急开竹户迎来；座中倘及市朝，掩两耳，辄敕松风吹去。</p>
<p>　　楼窥睥睨，窗中隐隐江帆，家在半村半郭；山倚精庐，松下时时清梵，人称非俗非僧。</p>
<p>　　华屋朱门，过王侯而掉臂；黄头历齿，对儿子而伤心。高人之轻富贵也易，断恩爱也难。</p>
<p>　　观上虞《论衡》，笑中郎未精玄赏；读临川《世说》，知晋人果善清言。</p>
<p>　　王重阳阑入卧内，马钰内子能知；戒阇黎金甲传餐，太守夫人觑破。</p>
<p>　　美人傅粉涂香，终沦于粪土；猛士格虎剸象，死制于蝼蚁。古簇绣刀，旧日战争之地；蚀钗灰袄，昔时歌舞之场。英雄漠漠精灵，秦晋茫茫岁月。娑罗居士，酿酒治蔬，无日不延宾客；杜门禁足，经年懒过怜家。白香山云，丘墅有泉石花竹者靡不游，人家有美酒鸣琴者靡不过。吾甚愧其言。</p>
<p>　　永明禅师云，向不迁境上，虚受轮回；于无碍法中，自生系缚。瞑目跏趺，落花飘而满儿；冥心入定，鼯鼠出而行阶。</p>
<p>　　扫有扫无，即扫字而亦扫；忘形忘物，并忘字而亦忘。斯能所之双泯，会灵心于绝代。</p>
<p>　　杨德祖家惟弱柳，我则杂种名花；殷仲文庭只枯槐，馀乃多栽茂树，不啻过矣。</p>
<p>　　宰相匡时懒残，豫占李泌；英雄救火图南，蚤识乖崖。故龙翔豹隐，大冶之鼓铸由天；雌伏雄飞，至人之把柄在我。</p>
<hr>

<h2 id="续婆罗馆清言"><a href="#续婆罗馆清言" class="headerlink" title="续婆罗馆清言"></a>续婆罗馆清言</h2><p>　　饥乃加餐，莱食美于珍味；倦然后卧，草荐胜似重裀。</p>
<p>　　流水相忘游鱼，游鱼相忘流水，即此便是天机；太空不碍浮云，浮云不碍太空，何处别有佛性。</p>
<p>　　皮囊速坏，神识常存，杀万命以养皮囊，罪卒归于神识；佛性无边，经书有限，穷万卷以求佛性，得不属于经书？</p>
<p>　　入市而叹过路客，纷纷扰扰，总是行尸；反观而照主人翁，灵灵莹莹，无非活佛。仕宦能登甲第，方免官府差徭，学道未出阴阳，终受阎君约束。暗室贞邪谁见，忽而万口喧传；自心善恶炯然，凛于十王考校。</p>
<p>　　香花幢盖，显本性之弥陀；罗刹夜叉，现心中之魔鬼。</p>
<p>　　性源既湛，则铁面铜头化为诸佛；心垢未除，则玉毫金相亦是群魔。</p>
<p>　　至人除心不除境，境在而心常寂然；凡人除境不除心，境去而心犹牵绊。万缘皆假，一性惟真。圣人借假以修真，愚夫丧真而逐假。</p>
<p>　　入道场而随喜，则修行之念勃兴；发丘墓而徘徊，则名利之心顿尽。故一念不清，宜以佛性而淘洗；六根未净，可取戒香而薰蒸。</p>
<p>　　天堂人乐，乐尽则苦趣至，故其成佛也难；阎浮人苦，苦极则创心生，故其成佛也易。</p>
<p>　　形同木石，未免委运而销亡；神同虚空，岂得随形而陨灭。形有销亡，故愚蒙止知现在；神无陨灭，故圣智照见多生。</p>
<p>　　六道轮转，如江帆日夜乘潮，乘潮未有栖泊；一证菩提，若海艘须臾登岸，登岸岂复漂流。</p>
<p>　　富室多藏万宝，夜深犹自持筹，愈积愈吝，窖中时见精光；老夫第得一钱，宵卧何能贴席，不散不休，箧里如闻嗥吼。名华芳草，春园风日洵饶；红树青霜，秋林景色逾胜。</p>
<p>　　条风既鬯，细草茸生，嫩柳韶姿，红药齐含麟藿，芳春景大殢人；清露晨流，碧梧初放，新篁爽气，绿阴映入帘帏，首夏时尤堪赏。</p>
<p>　　常想病时，则尘心渐灭；常防死日，则道念自生。风流得意之事，一过辄生悲凉；清真寂寞之乡，愈久转增意味。</p>
<p>　　万缘虚幻，总属心生；六道轮回，皆由自作。目翳除，则空华陟；灭心障撤，则妄业全消。</p>
<p>　　今日骑狮坐象，众生之境界过来；饶他带角披毛，佛祖之真性自若。譬如小水汇为巨流，入流原是小水；真金煆于猛火，出火还是真金。</p>
<p>　　释迦曾作众生，身经乎多劫，其他诸佛菩萨，谁不来自众生；阐提亦有佛性，语载于圣经，其他蠢动含灵，谁不具有佛性。若佛祖天然佛祖，修行之法何为；若众生则是众生，向善之途遂绝。</p>
<p>　　今生根钝，是前世之行未修；今行苦修，则来世之根当利。勿以无缘而自弃，力办肯心而不回。今世既种善因，来生必成胜果。列圣皆累劫修成，大道岂一世便了。</p>
<p>　　古德云，尘劳中尝应着力，生死上不须用心。尘劳不着力，安得行圆；生死若用心，恐为心障。</p>
<p>　　非灾横祸，世人常叹无因；分付安排，皇天必自有说。若现在隐微无据，恐过去夙行有亏，彼既不差，我当顺受。</p>
<p>　　成仙作佛，必是善人；至孝真忠，自然度世。张仲文昌，未始从师授道，关君天帅，不闻得诀何人。故求道勿急寻师，积功且须修德。苦恼世上，意气须温；嗜欲场中，肝肠欲冷。</p>
<p>　　士大夫禅机迅利，何锋不摧，制行秽污，无业不作扬言度世；冥司之勾帖忽来，开口乞哀，幽部之铁鞭已下。</p>
<p>　　理超教外，胡僧所以如愚；道越言筌，猲獠何尝识字。世智纷纷，名利场中伶俐；识神扰扰，生死路上糊涂。亦可哀矣。</p>
<p>　　死汉鞭挞，不疼觉疼，原非形壳；僵尸爬搔，不痒知痒，自是性灵。人奈何轻性灵而重形壳乎？！</p>
<p>　　形骸非亲，何况形骸外之长物；大地亦幻，何况大地内之微尘？人能知足，则随地可以自安；若复无厌，则求望曷其有极？富堪敌国，叹一命之不沾；贵极人臣，恨九锡之未至。为子之造物者，不亦难乎？</p>
<p>　　有待而修，终日且图安乐；无常若到，问君何以支吾。</p>
<p>　　来今往古，逝者如斯；贵贱贤愚，谁能免此？三尺红罗，过客而吊过客；一堆黄土，死人而哭死人。兴言及此，哀哉，当下修行晚矣。针水不投，亦徒猜乎哑谜；机锋未到，莫浪用乎盲拳。</p>
<p>　　参悟久则心花顿开，若莲萼之舒瓣；机缘来则性地忽朗，如日月之放光。</p>
<p>　　持论绝无鬼神，见怪形而惊怖，平居力诋仙佛，遇疾病而修斋，儒者可笑如此；称柴数米，时翻名理于广筵；媚灶乞墦，日挂山林于齿颊，高人其可信乎。</p>
<p>　　世人伤我皮毛，讠翕讠翕难辞阳过；天日下照肝胆，冥冥庶免阴愆。三寸枯毫，欲饶未忍；千金敝帚，自飨知惭。论非仲壬，敢希藏帐于中郎；文谢班生，终取覆瓿于傅毅。</p>
<p>　　人若知道，随境皆安；道不在人，应缘即碍。故得道者，履喧而灵台寂若，何有迁流，地僻而真性冲融，奚生枯稿；不得道者，居闹市则生尘杂之心，将荡无定止，居空山则起岑寂之想，或转忆炎嚣。</p>
<p>　　时来则建勋业于天壤，玉食衮衣，是亦丈夫之事；时失则守穷约于山林，藜羹卉服，是亦豪杰之常。故子房封侯，不以富贵而骄商皓；严陵垂钓，不以贫贱而慕云台。</p>
<p>　　衣服岂有鬼，乃本人识神之所成；鬼病犹生前，此亦鬼意中之所带。病风狂而谵语，多是平日之愆；梦受挞而身疼，可悟地狱之报。时近恶缘，如皂染衣而衣皂；日修净行，若香薰室而室香。</p>
<p>　　度尽众生，乃如来之本愿；众生难尽，则世界之业因。慈父不以顽子之难教，而忘教子之念；如来不以众生之难度，而懈度生之心。</p>
<p>　　世人日与蝼蚁相接，蝼蚁无知；如来日与众生周旋，众生不见。障重故也。</p>
<p>　　耳耽淫声，曷闻金石之响；目昏邪色，安见玉毫之光？遗民清净，则大士拥幢幡而现形；闻喜灵莹，则文殊坐狮子而显相。</p>
<p>　　童子之目稍净，或见鬼神；道士之心渐清，能召灵爽。众生以不见佛，而遂谓无佛；则蝼蚁以不见人，而遂谓无人耶？人当溷扰，则心中之境界何堪；稍尔清宁，则眼前之气象自别。</p>
<p>　　对境安心，则清净之体小露，止观成熟，则真如之理森然。</p>
<p>　　昏散者，凡夫之病根；惺寂者，对症之良药。寂而常惺，寂寂之境不扰；惺而常寂，惺惺之念不驰。</p>
<p>　　居处必先精勤，乃能闲暇；凡事务求停妥，然后逍遥。平时只自悠然，遇境未免扰乱。</p>
<p>　　迹类卑污，有损身以利物；形同邋遢，或混俗以埋光。世人皮相失真，天眼鉴观不谬。李青莲仙才夙禀，白香山道骨天成。</p>
<p>　　皦皦时名，心源不净；昭昭谈道，密行多亏。何益超升，只深沦堕。</p>
<p>　　疾忙今日，转盼已是明日；才到明朝，今日已成陈迹。算阎浮之寿，谁登百年；生呼吸之间，勿作久计。太乙窥人，阁下然藜之火；云林寄信，架藏倒薤之书。</p>
<p>　　一念已横，将死冤家出现；三昧既熟，临终诸佛来迎。</p>
<p>　　木削方可造庐，玉琢才能成器。高明性多疏脱，须学精严；狷行常苦拘时，当思圆转。三春丽日，催开上苑千花；一夜金风，颠落罗浮万树。</p>
<p>　　童子智少，愈少而愈完；成人智多，愈多而愈散。绝代聪明，尽是鬼家生活；拍天簸弄，无非石上精魂。</p>
<p>　　一目十行，难超生死之路；心持半偈，径入涅涅之门。道在真修，非关质美。春去秋来，徐察阴阳之变；水穷云起，默观元化之流。纵心独往，内颇解乎天弢；守礼自防，外敢逾乎世法。</p>
<p>　　筚门主窦，形拘一室之中；气马尻轮，神游八极之外。</p>
<p>　　凡夫有己，只隔一膜。何关大圣度生，不论三途接引。法性原周沙界，含灵总属自身。众生本来是佛，因迷自作众生；寻求向外空驰，得来原是己物。</p>
<p>　　从身上求佛，则无常幻泡之身。如何作佛，当求之我心。从心上求佛，则今日缘虑不实之心，亦非汝心。佛性不在是，逐经纶而生解，则经纶即是障缘。了文字而悟心，则文字便是般若。诸佛所宣，乃是宣其般若；初祖所扫，乃是扫其障缘。</p>
<p>　　人生，命也。命者，报也。报者，业也。如龙王散雨于诸天，同是诸天而雨实异；天人日享乎美味，同是天人而味实殊。彼此自有定数，美恶皆由业因。但言命数而不言业报，谬矣。</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/婆罗馆清言/" rel="tag"><i class="fa fa-tag"></i> 婆罗馆清言</a>
          </div>

        


        
    <div class="post-nav">
      <div class="post-nav-item">
    <a href="/古香古色/围炉夜话/围炉夜话/" rel="prev" title="围炉夜话">
      <i class="fa fa-chevron-left"></i> 围炉夜话
    </a></div>
      <div class="post-nav-item">
    <a href="/古香古色/容斋随笔/容斋随笔_01/" rel="next" title="容斋随笔 - 卷一（29则）">
      容斋随笔 - 卷一（29则） <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#序"><span class="nav-text">序</span></a></li><li class="nav-item nav-level-2"><a class="nav-link" href="#卷上"><span class="nav-text">卷上</span></a></li><li class="nav-item nav-level-2"><a class="nav-link" href="#卷下"><span class="nav-text">卷下</span></a></li><li class="nav-item nav-level-2"><a class="nav-link" href="#续婆罗馆清言"><span class="nav-text">续婆罗馆清言</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1768</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">112</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
