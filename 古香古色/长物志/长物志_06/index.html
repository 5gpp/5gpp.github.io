<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="古人制几榻，虽长短广狭不齐，置之斋室，必古雅可爱，又坐卧依凭，无不便适。燕衎之暇，以之展经史，阅书画，陈鼎彝，罗肴核，施枕簟，何施不可。今人制作，徒取雕绘文饰，以悦俗眼，而古制荡然，令人慨叹实深。志《几榻第六》。 榻  　　座高一尺二寸，屏高一尺三寸，长七尺有奇，横三尺五寸，周设木格，中贯湘竹，下座不虚，三面靠背，后背与两傍等，此榻之定式也。有古断纹者，有元螺钿者，其制自然古雅。忌有四足，或为">
<meta name="keywords" content="长物志">
<meta property="og:type" content="article">
<meta property="og:title" content="长物志 - 卷六 ‧ 几榻">
<meta property="og:url" content="http://5gpp.github.io/古香古色/长物志/长物志_06/index.html">
<meta property="og:site_name" content="横波书苑">
<meta property="og:description" content="古人制几榻，虽长短广狭不齐，置之斋室，必古雅可爱，又坐卧依凭，无不便适。燕衎之暇，以之展经史，阅书画，陈鼎彝，罗肴核，施枕簟，何施不可。今人制作，徒取雕绘文饰，以悦俗眼，而古制荡然，令人慨叹实深。志《几榻第六》。 榻  　　座高一尺二寸，屏高一尺三寸，长七尺有奇，横三尺五寸，周设木格，中贯湘竹，下座不虚，三面靠背，后背与两傍等，此榻之定式也。有古断纹者，有元螺钿者，其制自然古雅。忌有四足，或为">
<meta property="og:locale" content="zh-CN">
<meta property="og:updated_time" content="2020-06-22T23:56:28.644Z">
<meta name="twitter:card" content="summary">
<meta name="twitter:title" content="长物志 - 卷六 ‧ 几榻">
<meta name="twitter:description" content="古人制几榻，虽长短广狭不齐，置之斋室，必古雅可爱，又坐卧依凭，无不便适。燕衎之暇，以之展经史，阅书画，陈鼎彝，罗肴核，施枕簟，何施不可。今人制作，徒取雕绘文饰，以悦俗眼，而古制荡然，令人慨叹实深。志《几榻第六》。 榻  　　座高一尺二寸，屏高一尺三寸，长七尺有奇，横三尺五寸，周设木格，中贯湘竹，下座不虚，三面靠背，后背与两傍等，此榻之定式也。有古断纹者，有元螺钿者，其制自然古雅。忌有四足，或为">

<link rel="canonical" href="http://5gpp.github.io/古香古色/长物志/长物志_06/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>长物志 - 卷六 ‧ 几榻 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">85</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-photos">

    <a href="/photos/" rel="section"><i class="fa fa-fw fa-camera-retro"></i>相册</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古香古色/长物志/长物志_06/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          长物志 - 卷六 ‧ 几榻
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2003-02-18 00:00:00" itemprop="dateCreated datePublished" datetime="2003-02-18T00:00:00+08:00">2003-02-18</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古香古色/" itemprop="url" rel="index"><span itemprop="name">古香古色</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>1.9k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>2 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <p>　　古人制几榻，虽长短广狭不齐，置之斋室，必古雅可爱，又坐卧依凭，无不便适。燕衎之暇，以之展经史，阅书画，陈鼎彝，罗肴核，施枕簟，何施不可。今人制作，徒取雕绘文饰，以悦俗眼，而古制荡然，令人慨叹实深。志《几榻第六》。</p>
<p><center><font size="+2">榻</font></center></p>

<p>　　座高一尺二寸，屏高一尺三寸，长七尺有奇，横三尺五寸，周设木格，中贯湘竹，下座不虚，三面靠背，后背与两傍等，此榻之定式也。有古断纹者，有元螺钿者，其制自然古雅。忌有四足，或为螳螂腿，下承以板，则可。近有大理石镶者，有退光朱黑漆、中刻竹树、以粉填者，有新螺钿者，大非雅器。他如花楠、紫檀、乌木、花梨，照旧式制成，俱可用，一改长大诸式，虽曰美观，俱落俗套。更见元制榻，有长丈五尺，阔二尺余，上无屏者，盖古人连床夜卧，以足抵足，其制亦古，然今却不适用。</p>
<p><center><font size="+2">短榻</font></center></p>

<p>　　高尺许，长四尺，置之佛堂、书斋，可以习静坐禅，谈玄挥麈，更便斜倚，俗名“弥勒榻”。</p>
<p><center><font size="+2">几</font></center></p>

<p>　　几以怪树天生屈曲若环若带之半者为之，横生三足，出自天然，摩弄滑泽，置之榻上或蒲团，可倚手顿颡。又见图画中有古人架足而卧者，制亦奇古。</p>
<p><center><font size="+2">禅椅</font></center></p>

<p>　　禅椅以天台藤为之，或得古树根，如虬龙诘曲臃肿，槎牙四出，可挂瓢笠及数珠、瓶钵等器，更须莹滑如玉，不露斧斤者为佳，近见有以五色芝黏其上者，颇为添足。</p>
<p><center><font size="+2">天然几</font></center></p>

<p>　　以文木如花梨、铁梨、香楠等木为之；第以阔大为贵，长不可过八尺，厚不可过五寸，飞角处不可太尖，须平圆，乃古式。照倭几下有拖尾者，更奇，不可用四足如书桌式；或以古树根承之，不则用木，如台面阔厚者，空其中，略雕云头、如意之类；不可雕龙凤花草诸俗式。近时所制，狭而长者，最可厌。</p>
<p><center><font size="+2">书桌</font></center></p>

<p>　　书桌中心取阔大，四周镶边，阔仅半寸许，足稍矮而细，则其制自古。凡狭长混角诸俗式，俱不可用，漆者尤俗。</p>
<p><center><font size="+2">壁桌</font></center></p>

<p>　　壁桌长短不拘，但不可过阔，飞云、起角、螳螂足诸式，俱可供佛，或用大理及祁阳石镶者，出旧制，亦可。</p>
<p><center><font size="+2">方桌</font></center></p>

<p>　　方桌旧漆者最佳，须取极方大古朴，列坐可十数人者，以供展玩书画，若近制八仙等式，仅可供宴集，非雅器也。燕几别有谱图。</p>
<p><center><font size="+2">台几</font></center></p>

<p>　　台几倭人所制，种类大小不一，俱极古雅精丽，有镀金镶四角者，有嵌金银片者，有暗花者，价俱甚贵。近时仿旧式为之，亦有佳者，以置尊彝之属，最古。若红漆狭小三角诸式，俱不可用。</p>
<p><center><font size="+2">椅</font></center></p>

<p>　　椅之制最多，曾见元螺钿椅，大可容二人，其制最古；乌木镶大理石者，最称贵重，然亦须照古式为之。总之，宜矮不宜高，宜阔不宜狭，其折叠单靠、吴江竹椅、专诸禅椅诸俗式，断不可用。踏足处，须以竹镶之，庶历久不坏。</p>
<p><center><font size="+2">杌</font></center></p>

<p>　　杌有二式，方者四面平等，长者亦可容二人并坐，圆杌须大，四足彭出，古亦有螺钿朱黑漆者，竹杌及绦环诸俗式，不可用。</p>
<p><center><font size="+2">凳</font></center></p>

<p>　　凳亦用狭边镶者为雅，以川柏为心，以乌木镶之，最古。不则竟用杂木，黑漆者亦可用。</p>
<p><center><font size="+2">交床</font></center></p>

<p>　　交床即古胡床之式，两脚有嵌银、银铰钉圆木者，携以山游，或舟中用之，最便。金漆折叠者，俗不堪用。</p>
<p><center><font size="+2">橱</font></center></p>

<p>　　藏书橱须可容万卷，愈阔愈古，惟深仅可容一册，即阔至丈余，门必用二扇，不可用四及六。小橱以有座者为雅，四足者差俗，即用足，亦必高尺余，下用橱殿，仅宜二尺，不则两橱叠置矣。橱殿以空如一架者为雅。小橱有方二尺余者，以置古铜玉小器为宜，大者用杉木为铁梨四屉橱之，可辟蠹，小者以湘妃竹及豆瓣楠、赤水、椤木为古。黑漆断纹者为甲品，杂木亦俱可用，但式贵去俗耳。铰钉忌用白铜，以紫铜照旧式，两头尖如梭子，不用钉钉者为佳。竹橱及小木直楞，一则市肆中物，一则药室中物，俱不可用。小者有内府填漆，有日本所制，皆奇品也。经橱用朱漆，式稍方，以经册多长耳。</p>
<p><center><font size="+2">架</font></center></p>

<p>　　书架有大小二式，大者高七尺余，阔倍之，上设十二格，每格仅可容书十册，以便检取；下格不可置书，以近地卑湿故也。足亦当稍高，小者可置几上。二格平头，方木、竹架及朱黑漆者，俱不堪用。</p>
<p><center><font size="+2">床</font></center></p>

<p>　　床以宋、元断纹小漆床为第一，次则内府所制独眠床，又次则小木出高手匠作者，亦自可用。永嘉、粤东有折叠者，舟中携置亦便。若竹床及飘檐、拔步、彩漆、卍字、回纹等式，俱俗。近有以柏木啄细如竹者，甚精，宜闺合及小斋中。</p>
<p><center><font size="+2">箱</font></center></p>

<p>　　倭箱黑漆嵌金银片，大者盈尺，其铰钉锁钥，俱奇巧绝伦，以置古玉重器或晋、唐小卷最宜。又有一种差大，式亦古雅，作方胜、缨络等花者，其轻如纸，亦可置卷轴、香药、杂玩，斋中宜多畜以备用。又有一种古断纹者，上圆下方，乃古人经箱，以置佛坐间，亦不俗。</p>
<p><center><font size="+2">屏</font></center></p>

<p>　　屏风之制最古，以大理石镶下座精细者为贵，次则祁阳石，又次则花蕊石；不得旧者，亦须仿旧式为之。若纸糊及围屏、木屏，俱不入品。</p>
<p><center><font size="+2">脚凳</font></center></p>

<p>　　以木制滚凳，长二尺，阔六寸，高如常式，中分一铛，内二空，中车圆木二根，两头留轴转动，以脚踹轴，滚动往来，盖涌泉穴精气所生，以运动为妙。竹踏凳方而大者，亦可用。古琴砖有狭小者，夏月用作踏凳，甚凉。</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/长物志/" rel="tag"><i class="fa fa-tag"></i> 长物志</a>
          </div>

        


        
    <div class="post-nav">
      <div class="post-nav-item">
    <a href="/古香古色/长物志/长物志_05/" rel="prev" title="长物志 - 卷五 ‧ 书画">
      <i class="fa fa-chevron-left"></i> 长物志 - 卷五 ‧ 书画
    </a></div>
      <div class="post-nav-item">
    <a href="/古香古色/长物志/长物志_07/" rel="next" title="长物志 - 卷七 ‧ 器具">
      长物志 - 卷七 ‧ 器具 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1655</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">7</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">85</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
