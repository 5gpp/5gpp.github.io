<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="霍光赏功　　汉武帝外事四夷，出爵劝赏，凡将士有军功，无问贵贱，未有不封侯者。及昭帝时，大鸿胪田广明平益州夷，斩首捕虏三万，但赐爵关内侯。盖霍光为政，务与民休息，故不欲求边功，益州之师，不得已耳，与唐宋璟抑郝灵佺斩默啜之意同。然数年之后，以范明友击乌桓，傅介子刺楼兰，皆即侯之，则为非是，盖明友，光女婿也。 尺棰取半　　庄子载惠子之语曰：“一尺之棰，日取其半，万世不竭。”虽为寓言，然此理固具。盖但取其">
<meta name="keywords" content="容斋随笔">
<meta property="og:type" content="article">
<meta property="og:title" content="容斋随笔 - 卷九（28则）">
<meta property="og:url" content="http://5gpp.github.io/古香古色/容斋随笔/容斋随笔_09/index.html">
<meta property="og:site_name" content="横波书苑">
<meta property="og:description" content="霍光赏功　　汉武帝外事四夷，出爵劝赏，凡将士有军功，无问贵贱，未有不封侯者。及昭帝时，大鸿胪田广明平益州夷，斩首捕虏三万，但赐爵关内侯。盖霍光为政，务与民休息，故不欲求边功，益州之师，不得已耳，与唐宋璟抑郝灵佺斩默啜之意同。然数年之后，以范明友击乌桓，傅介子刺楼兰，皆即侯之，则为非是，盖明友，光女婿也。 尺棰取半　　庄子载惠子之语曰：“一尺之棰，日取其半，万世不竭。”虽为寓言，然此理固具。盖但取其">
<meta property="og:locale" content="zh-CN">
<meta property="og:updated_time" content="2020-07-04T07:22:44.557Z">
<meta name="twitter:card" content="summary">
<meta name="twitter:title" content="容斋随笔 - 卷九（28则）">
<meta name="twitter:description" content="霍光赏功　　汉武帝外事四夷，出爵劝赏，凡将士有军功，无问贵贱，未有不封侯者。及昭帝时，大鸿胪田广明平益州夷，斩首捕虏三万，但赐爵关内侯。盖霍光为政，务与民休息，故不欲求边功，益州之师，不得已耳，与唐宋璟抑郝灵佺斩默啜之意同。然数年之后，以范明友击乌桓，傅介子刺楼兰，皆即侯之，则为非是，盖明友，光女婿也。 尺棰取半　　庄子载惠子之语曰：“一尺之棰，日取其半，万世不竭。”虽为寓言，然此理固具。盖但取其">

<link rel="canonical" href="http://5gpp.github.io/古香古色/容斋随笔/容斋随笔_09/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>容斋随笔 - 卷九（28则） | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">109</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古香古色/容斋随笔/容斋随笔_09/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          容斋随笔 - 卷九（28则）
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2002-11-01 00:00:00" itemprop="dateCreated datePublished" datetime="2002-11-01T00:00:00+08:00">2002-11-01</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古香古色/" itemprop="url" rel="index"><span itemprop="name">古香古色</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>5.4k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>5 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h2 id="霍光赏功"><a href="#霍光赏功" class="headerlink" title="霍光赏功"></a>霍光赏功</h2><p>　　汉武帝外事四夷，出爵劝赏，凡将士有军功，无问贵贱，未有不封侯者。及昭帝时，大鸿胪田广明平益州夷，斩首捕虏三万，但赐爵关内侯。盖霍光为政，务与民休息，故不欲求边功，益州之师，不得已耳，与唐宋璟抑郝灵佺斩默啜之意同。然数年之后，以范明友击乌桓，傅介子刺楼兰，皆即侯之，则为非是，盖明友，光女婿也。</p>
<h2 id="尺棰取半"><a href="#尺棰取半" class="headerlink" title="尺棰取半"></a>尺棰取半</h2><p>　　庄子载惠子之语曰：“一尺之棰，日取其半，万世不竭。”虽为寓言，然此理固具。盖但取其半，正碎为微尘，余半犹存，虽至于无穷可也。特所谓卵有毛、鸡三足、犬可以为羊、马有卵、火不热、龟长于蛇、飞鸟之景未尝动，如是之类，非词说所能了也。</p>
<h2 id="汉文失材"><a href="#汉文失材" class="headerlink" title="汉文失材"></a>汉文失材</h2><p>　　汉文帝见李广曰：“惜广不逢时，令当高祖世，万户侯岂足道哉！”贾山上书言治乱之道，借秦为喻，其言忠正明白，不下贾谊，曾不得一官，史臣犹赞美文帝，以为山言多激切，终不加罚，所以广谏争之路。观此二事，失材多矣。吴、楚反时，李广以都尉战昌邑下显名，以梁王授广将军印，故赏不行。武帝时，五为将军击匈奴，无尺寸功，至不得其死。三朝不遇，命也夫！</p>
<h2 id="陈轸之说疎"><a href="#陈轸之说疎" class="headerlink" title="陈轸之说疎"></a>陈轸之说疎</h2><p>　　战国权谋之士，游说从横，皆趋一时之利，殊不顾义理曲直所在。张仪欺楚怀王，使之绝齐而献商于之地。陈轸谏曰：“张仪必负王，商于不可得而齐、秦合，是北绝齐交，西生秦患。”其言可谓善矣。然至云：“不若阴合而阳绝于齐，使人随张仪，苟与吾地，绝齐未晚。”是轸不深计齐之可绝与否，但以得地为意耳。及秦负约，楚王欲攻之。轸又劝曰：“不如因赂之以一名都，与之幷兵而攻齐，是我亡地于秦，取偿于齐也。”此策尤乖谬不义。且秦加亡道于我，乃欲赂以地，齐本与国，楚无故而绝之，宜割地致币，卑词谢罪，复求其援，而反欲攻之，轸之说于是疎矣。乃知鲁仲连、虞卿为豪杰之士，非轸辈所能企及也。</p>
<h2 id="颜率儿童之见"><a href="#颜率儿童之见" class="headerlink" title="颜率儿童之见"></a>颜率儿童之见</h2><p>　　秦兴师临周而求九鼎，周君患之。颜率请借救于齐。乃诣齐王许以鼎，齐为发兵救周，而秦兵罢。齐将求鼎，周君又患之。颜率复诣齐曰：“愿献九鼎，不识何涂之从而致之齐？”齐王将寄径于梁、于楚，率皆以为不可，齐乃止。战国策首载此事，盖以为奇谋。予谓此特儿童之见尔！争战虽急，要当有信。今一绐齐可也，独不计后日诸侯来伐，谁复肯救我乎？疑必无是事，好事者饰之尔。故史记、通鉴皆不取。</p>
<h2 id="皇甫湜正闰论"><a href="#皇甫湜正闰论" class="headerlink" title="皇甫湜正闰论"></a>皇甫湜正闰论</h2><p>　　晋魏以来，正闰之说纷纷，前人论之多矣。盖以宋继晋，则至陈而无所终，由隋而推之，为周为魏，则上无所起。故司马公于通鉴取南朝承晋讫于陈亡，然后系之隋开皇九年，姑借其年以纪事，无所抑扬也。唯皇甫湜之论不然，曰：“晋之南迁，与平王避戎之事同，而元魏种实匈奴，自为中国之位号。谓之灭耶，晋实未改；谓之禅耶，已无所传。而往之著书者有帝元，今之为录者皆闰晋，失之远矣。晋为宋，宋为齐，齐为梁，江陵之灭，则为周矣。陈氏自树而夺，无容于言。故自唐推而上，唐受之隋，隋得之周，周取之梁，推梁而上以至于尧、舜，为得天下统。则陈僭于南，元闰于北，其不昭昭乎？”此说亦有理。然予复考之，灭梁江陵者，魏文帝也，时岁在甲戌。又三年丁丑，周乃代魏。不得云江陵之灭，则为周也。</p>
<h2 id="简师之贤"><a href="#简师之贤" class="headerlink" title="简师之贤"></a>简师之贤</h2><p>　　《皇甫持正集》有《送简师序》，云：“韩侍郎贬潮州，浮图之士，欢快以抃，师独愤起，访余求序，行资适潮，不顾蛇山鳄水万里之崄毒，若将朝得进拜而夕死者。师虽佛其名，而儒其行；虽夷狄其衣服，而人其知。不犹愈于冠儒冠，服朝服，惑溺于经怪之说以斁彝伦邪？”予读其文，想见简师之贤，而惜其名无传于后世，故表而出之。</p>
<h2 id="老人推恩"><a href="#老人推恩" class="headerlink" title="老人推恩"></a>老人推恩</h2><p>　　唐世赦宥，推恩于老人绝优。开元二十三年，耕籍田。侍老百岁以上，版授上州刺史；九十以上，中州刺史；八十以上，上州司马。二十七年，赦。百岁以上，下州刺史，妇人郡君；九十以上，上州司马，妇人县君；八十以上，县令，妇人乡君。天宝七载，京城七十以上本县令，六十以上县丞，天下侍老除官与开元等。国朝之制，百岁者始得初品官封，比唐不侔矣。淳熙三年，以太上皇帝庆寿之故，推恩稍优，遂有增年诡籍以冒荣命者。使如唐日，将如何哉！</p>
<h2 id="唐三杰"><a href="#唐三杰" class="headerlink" title="唐三杰"></a>唐三杰</h2><p>　　汉高祖以萧何、张良、韩信为人杰，此三人者真足以当之也。唐明皇同日拜宋璟、张说、源干曜三故相官，帝赋三杰诗，自写以赐。其意盖以比萧、张等也。说与干曜岂璟比哉！明皇可谓不知臣矣。</p>
<h2 id="忠义出天资"><a href="#忠义出天资" class="headerlink" title="忠义出天资"></a>忠义出天资</h2><p>　　忠义守节之士，出于天资，非关居位贵贱，受恩深浅也。王莽移汉祚，刘歆以宗室之隽、导之为逆，孔光以宰相辅成其事。而龚胜以故大夫守谊以死。郭钦、蒋诩以刺史、郡守，栗融、禽庆、曹竟、苏章以儒生，皆去官不仕。陈咸之家，至不用王氏腊。萧道成宋，褚渊、王俭，奕世达宦，身为帝甥、主壻，所以纵臾灭刘，唯恐不速。而死节者乃王蕴、卜伯兴、黄回、任候伯之辈耳。安禄山、朱泚之变，陈希烈、张均、张垍、乔琳、李忠臣，皆以宰相世臣，为之丞弼。而甄济、权皋、刘海宾、段秀实，或以幕府小吏，或以废斥列卿，捐身立节，名震海内。人之贤不肖，相去何止天冠地屦乎！</p>
<h2 id="刘歆不孝"><a href="#刘歆不孝" class="headerlink" title="刘歆不孝"></a>刘歆不孝</h2><p>　　事亲孝，故忠可移于君，是以求忠臣必于孝子之门。刘歆事父，虽不载不孝之迹，然其议论每与向异同。故向拳拳于国家，欲抑王氏以崇刘氏，而歆乃力赞王莽，倡其凶逆，至为之国师公，又改名秀以应图谶，竟亦不免为莽所诛，子棻、女愔皆以戮死。使天道每如是，不善者其知惧乎！</p>
<h2 id="汉法恶诞谩"><a href="#汉法恶诞谩" class="headerlink" title="汉法恶诞谩"></a>汉法恶诞谩</h2><p>　　李广以私忿杀霸陵尉，上书自陈谢罪。武帝报之曰：“报忿除害，朕之所图于将军也。若乃免冠徒跣，稽颡请罪，岂朕之指哉！”张敞杀絮舜，上书曰：“臣待罪京兆，絮舜本臣素所厚吏，以臣有章劾当免，受记考事，谓臣‘五日京兆’，背恩忘义。臣窃以舜无状，枉法以诛之。臣贼杀不辜，鞫狱故不直，死无所恨。”宣帝引拜为刺史。汉世法令，最恶诞谩罔上。广、敞虽妄杀人，一语陈情，则赦之不问，所以开臣下不敢为欺之路也。武帝待张汤非不厚，及问鲁谒居事，谓其怀诈面欺，杀之不贷，真得御臣之法。</p>
<h2 id="汉官名"><a href="#汉官名" class="headerlink" title="汉官名"></a>汉官名</h2><p>　　汉官名有不书于百官表，而因事乃见者。如行冤狱使者，因张敞杀絮舜而见；美俗使者，因何并代严诩而见；河堤使者，因王延世塞决河而见；直指使者，因暴胜之而见。岂非因事置官，事已即罢乎？</p>
<h2 id="五胡乱华"><a href="#五胡乱华" class="headerlink" title="五胡乱华"></a>五胡乱华</h2><p>　　刘聪乘晋之衰，盗窃中土，身死而嗣灭，男女无少长皆戕于靳准。刘曜承其后，不能十年，身为人禽。石勒尝盛矣，子夺于虎。虎尽有秦、魏、燕、齐、韩、赵之地，死不一年，而后嗣屠戮，无一遗种。慕容隽乘石氏之乱，跨据河山，亦仅终其身，至子而灭。苻坚之兴，又非刘、石比，然不能自免，社稷为墟。慕容垂乘苻氏之乱，尽复燕祚，死未期年，基业倾覆。此七人者，皆夷狄乱华之巨擘也，而不能久如此。今之金虏，为国八十年，传数酋矣，未亡何邪？</p>
<h2 id="石宣为彗"><a href="#石宣为彗" class="headerlink" title="石宣为彗"></a>石宣为彗</h2><p>　　石虎将杀其子宣，佛图澄谏曰：“陛下若加慈恕，福祚犹长，若必诛之，宣当为彗星下扫邺宫。”虎不从。明年，虎死。二年，国亡。晋史书之以为澄言之验。予谓此乃石氏穷凶极虐，为天所弃。岂一逆子便能上干玄象，起彗孛乎？宣杀其弟韬，又欲行冒顿之事，宁有不问之理？澄言既妄，史氏误信而载之，资治通鉴亦失于不删也。</p>
<h2 id="三公改他官"><a href="#三公改他官" class="headerlink" title="三公改他官"></a>三公改他官</h2><p>　　国初以来，宰相带三公官居位，及罢去，多有改他官者。范质自司徒、侍中改太子太傅，王溥自司空改太子太保，吕蒙正自司空改太子太师是也。天禧以前唯赵普、王旦乃依旧公师，仍复迁秩。天圣而后，恩典始隆，张士逊致仕，至以兵部尚书得太傅云。</p>
<h2 id="带职致仕"><a href="#带职致仕" class="headerlink" title="带职致仕"></a>带职致仕</h2><p>　　熙宁以前，待制学士致仕者，率迁官而解其职。若有疾就闲者，亦换为集贤院学士。盖不以近职处散地也。带职致仕，方自熙宁中王素始。后改集贤学士为修撰，政和中又改为右文云。</p>
<h2 id="朋友之义"><a href="#朋友之义" class="headerlink" title="朋友之义"></a>朋友之义</h2><p>　　朋友之义甚重。天下之达道五，君臣、父子、兄弟、夫妇而至朋友之交。故天子至于庶人，未有不须友以成者。“天下俗薄，而朋友道绝。”见于诗。“不信乎朋友，弗获乎上。”见于中庸、孟子。“朋友信之”，孔子之志也；“车马衣裘，与朋友共”，子路之志也；“与朋友交而信”，曾子之志也。周礼六行，五曰任，谓信于友也。汉、唐以来，犹有范张、陈雷、元白、刘柳之徒，始终相与，不以死生贵贱易其心。本朝百年间，此风尚存。呜呼，今亡矣！</p>
<h2 id="高科得人"><a href="#高科得人" class="headerlink" title="高科得人"></a>高科得人</h2><p>　　国朝自太平兴国以来，以科举罗天下士，士之策名前列者，或不十年而至公辅。吕文穆公蒙正、张文定公齐贤之徒是也。及嘉佑以前，亦指日在清显。东坡送章子平序，以谓仁宗一朝十有三榜，数其上之三人，凡三十有九，其不至于公卿者，五人而已。盖为士者知其身必达，故自爱重而不肯为非，天下公望亦以鼎贵期之，故相与爱惜成就，以待其用。至嘉佑四年之制，前三名始不为通判，第一人才得评事、签判，代还升通判，又任满，始除馆职。王安石为政，又杀其法，恩数既削，得人亦衰矣。观天圣初榜，宋郑公郊、叶清臣、郑文肃公戬、高文庄公若讷、曾鲁公公亮五人连名，二宰相、二执政、一三司使。第二榜，王文忠公尧臣、韩魏公琦、赵康靖公槩连名。第三榜，王宣徽拱辰，刘相沆、孙文懿公抃连名。杨置榜，置不幸即死，王岐公珪、韩康公绛、王荆公安石连名。刘辉榜，辉不显，胡右丞宗愈、安门下焘、刘忠肃公挚、章申公惇连名。其盛如此。治平以后，第一人作侍从，盖可数矣。</p>
<h2 id="辛庆忌"><a href="#辛庆忌" class="headerlink" title="辛庆忌"></a>辛庆忌</h2><p>　　汉成帝将立赵飞燕为皇后，怒刘辅直谏，囚之掖廷狱，左将军辛庆忌等上书救辅，遂得减死。朱云请斩张禹，上怒，将杀之，庆忌免冠解印绶，叩头殿下曰：“此臣素着狂直，臣敢以死争。”叩头流血。上意解，然后得已。庆忌此两事，可与汲黯、王章同科。班史不书于本传，但言其为国虎臣，匈奴、西域敬其威信而已。方争朱云时，公卿在前，曾无一人助之以请，为可羞也。</p>
<h2 id="楚怀王"><a href="#楚怀王" class="headerlink" title="楚怀王"></a>楚怀王</h2><p>　　秦楚之际，楚怀王以牧羊小儿，为项氏所立，首尾才三年。以事考之，东坡所谓天下之贤主也。项梁之死，王幷吕臣、项羽军，自将之，羽不敢争。见宋义论兵事，即以为上将军，而羽乃为次将。择诸将入关，羽怨秦，奋势愿与沛公西，王以羽慓悍祸贼，不许，独遣沛公，羽不敢违。及秦既亡，羽使人还报王，王曰：“如约。”令沛公王关中。此数者，皆能自制命，非碌碌孱主受令于强臣者，故终不能全于项氏。然遣将救赵灭秦，至于有天下，皆出其手。太史公作史记，当为之立本纪，继于秦后，迨其亡，则次以汉高祖可也。而乃立项羽本纪，义帝之事特附见焉，是直以羽为代秦也，其失多矣。高祖尝下诏，以秦皇帝、楚隐王亡后，为置守冢，幷及魏、齐、赵三王，而义帝乃高祖故君，独缺不问，岂简策脱佚乎？</p>
<h2 id="范增非人杰"><a href="#范增非人杰" class="headerlink" title="范增非人杰"></a>范增非人杰</h2><p>　　世谓范增为人杰，予以为不然。夷考平生，盖出战国从横之余，见利而不知义者也。始劝项氏立怀王，及羽夺王之地，迁王于郴，已而弑之，增不能引君臣大谊，争之以死。怀王与诸将约，先入关中者王之，沛公既先定关中，则当如约，增乃劝羽杀之，又徙之蜀汉。羽之伐赵，杀上将宋义，增为末将，坐而视之。坑秦降卒，杀秦降王，烧秦宫室，增皆亲见之，未尝闻一言也。至于荥阳之役，身遭反间，然后发怒而去。呜呼，疏矣哉！东坡公论此事伟甚，犹未尽也。</p>
<h2 id="翰苑故事"><a href="#翰苑故事" class="headerlink" title="翰苑故事"></a>翰苑故事</h2><p>　　翰苑故事，今废弃无余。唯学士入朝，犹有朱衣院吏双引至朝堂而止，及景灵宫行香，则引至立班处。公文至三省不用申状，但尺纸直书其事，右语云：“咨报尚书省伏候裁旨，月日押。”谓之咨报。此两事仅存。</p>
<h2 id="唐扬州之盛"><a href="#唐扬州之盛" class="headerlink" title="唐扬州之盛"></a>唐扬州之盛</h2><p>　　唐世盐铁转运使在扬州，尽斡利权，判官多至数十人，商贾如织。故谚称“扬一益二”，谓天下之盛，扬为一而蜀次之也。杜牧之有“春风十里珠帘”之句，张祜诗云：“十里长街市井连，月明桥上看神仙。人生只合扬州死，禅智山光好墓田。”王建诗云：“夜市千灯照碧云，高楼红袖客纷纷。如今不似时平日，犹自笙歌彻晓闻！”徐凝诗云：“天下三分明月夜，二分无赖是扬州。”其盛可知矣。自毕师鐸、孙儒之乱，荡为丘墟。杨行密复葺之，稍成壮藩，又毁于显德。本朝承平百七十年，尚不能及唐之什一，今日真可酸鼻也！</p>
<h2 id="张祜诗"><a href="#张祜诗" class="headerlink" title="张祜诗"></a>张祜诗</h2><p>　　唐开元、天宝之盛，见于传记、歌诗多矣，而张祜所咏尤多，皆他诗人所未尝及者。如正月十五夜灯云：“千门开锁万灯明，正月中旬动帝京。三百内人连袖舞，一时天上着词声。”上巳乐云：“猩猩血染系头标，天上齐声举画桡。却是内人争意切，六宫红袖一时招。”春莺啭云：“兴庆池南柳未开，太真先把一枝梅。内人已唱春莺啭，花下傞傞软舞来。”又有大酺乐、邠王小管、李谟笛、宁哥来、邠娘羯鼓、退宫人、耍娘歌、悖拿儿舞、阿保鸟汤、雨霖铃、香囊子等诗，皆可补开、天遗事，弦之乐府也。</p>
<h2 id="古人无忌讳"><a href="#古人无忌讳" class="headerlink" title="古人无忌讳"></a>古人无忌讳</h2><p>　　古人无忌讳。如季武子成寝，杜氏之葬在西阶之下，请合葬焉，许之，入宫而不敢哭，武子命之哭。曾子与客立于门侧，其徒有父死，将出哭于巷者，曾子曰：“反哭于尔次。”北面而吊焉。伯高死于卫，赴于孔子，孔子曰：“夫由赐也见我，吾哭诸赐氏。”遂哭于子贡寝门之外，命子贡为之主，曰：“为尔哭也来者，拜之。”夫以国卿之寝阶，许外人入哭而葬，己所居室，而令门弟子哭其亲，朋友之丧，而受哭于寝门之外，今人必不然者也。圣贤所行，固为尽礼，季孙宿亦能如是。以古方今，相去何直千万也。</p>
<h2 id="宰我不诈"><a href="#宰我不诈" class="headerlink" title="宰我不诈"></a>宰我不诈</h2><p>　　宰我以三年之丧为久，夫子以食稻衣锦问之曰：“于女安乎？”曰：“安。”后人以是讥宰我，谓孔门高第乃如是。殊不知其由衷之言，不为诈隐，所以为孔门高第也。鲁悼公之丧，孟敬子曰：“食粥，天下之达礼也，吾三臣者之不能居公室也，四方莫不闻矣，勉而为瘠，毋乃使人疑夫不以情居瘠者乎哉！我则食食。”乐正子春之母死，五日而不食，曰：“吾悔之，自吾母而不得吾情，吾恶乎用吾情！”谓勉强过礼也。夫不情之恶，贤者所深戒，虽孟敬子之不臣，宁废礼食食，不肯不情而为瘠。盖先王之泽未远，故不肖者亦能及之。</p>
<h2 id="李益卢纶诗"><a href="#李益卢纶诗" class="headerlink" title="李益卢纶诗"></a>李益卢纶诗</h2><p>　　李益、卢纶，皆唐大历十才子之杰者。纶于益为内兄，尝秋夜同宿，益赠纶诗曰：“世故中年别，余生此会同。却将愁与病，独对朗陵翁。”纶和曰：“戚戚一西东，十年今始同。可怜风雨夜，相问两衰翁。”二诗虽绝句，读之使人凄然，皆奇作也。</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/容斋随笔/" rel="tag"><i class="fa fa-tag"></i> 容斋随笔</a>
          </div>

        


        
    <div class="post-nav">
      <div class="post-nav-item">
    <a href="/古香古色/容斋随笔/容斋随笔_08/" rel="prev" title="容斋随笔 - 卷八（15则）">
      <i class="fa fa-chevron-left"></i> 容斋随笔 - 卷八（15则）
    </a></div>
      <div class="post-nav-item">
    <a href="/古香古色/容斋随笔/容斋随笔_10/" rel="next" title="容斋随笔 - 卷十（20则）">
      容斋随笔 - 卷十（20则） <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#霍光赏功"><span class="nav-text">霍光赏功</span></a></li><li class="nav-item nav-level-2"><a class="nav-link" href="#尺棰取半"><span class="nav-text">尺棰取半</span></a></li><li class="nav-item nav-level-2"><a class="nav-link" href="#汉文失材"><span class="nav-text">汉文失材</span></a></li><li class="nav-item nav-level-2"><a class="nav-link" href="#陈轸之说疎"><span class="nav-text">陈轸之说疎</span></a></li><li class="nav-item nav-level-2"><a class="nav-link" href="#颜率儿童之见"><span class="nav-text">颜率儿童之见</span></a></li><li class="nav-item nav-level-2"><a class="nav-link" href="#皇甫湜正闰论"><span class="nav-text">皇甫湜正闰论</span></a></li><li class="nav-item nav-level-2"><a class="nav-link" href="#简师之贤"><span class="nav-text">简师之贤</span></a></li><li class="nav-item nav-level-2"><a class="nav-link" href="#老人推恩"><span class="nav-text">老人推恩</span></a></li><li class="nav-item nav-level-2"><a class="nav-link" href="#唐三杰"><span class="nav-text">唐三杰</span></a></li><li class="nav-item nav-level-2"><a class="nav-link" href="#忠义出天资"><span class="nav-text">忠义出天资</span></a></li><li class="nav-item nav-level-2"><a class="nav-link" href="#刘歆不孝"><span class="nav-text">刘歆不孝</span></a></li><li class="nav-item nav-level-2"><a class="nav-link" href="#汉法恶诞谩"><span class="nav-text">汉法恶诞谩</span></a></li><li class="nav-item nav-level-2"><a class="nav-link" href="#汉官名"><span class="nav-text">汉官名</span></a></li><li class="nav-item nav-level-2"><a class="nav-link" href="#五胡乱华"><span class="nav-text">五胡乱华</span></a></li><li class="nav-item nav-level-2"><a class="nav-link" href="#石宣为彗"><span class="nav-text">石宣为彗</span></a></li><li class="nav-item nav-level-2"><a class="nav-link" href="#三公改他官"><span class="nav-text">三公改他官</span></a></li><li class="nav-item nav-level-2"><a class="nav-link" href="#带职致仕"><span class="nav-text">带职致仕</span></a></li><li class="nav-item nav-level-2"><a class="nav-link" href="#朋友之义"><span class="nav-text">朋友之义</span></a></li><li class="nav-item nav-level-2"><a class="nav-link" href="#高科得人"><span class="nav-text">高科得人</span></a></li><li class="nav-item nav-level-2"><a class="nav-link" href="#辛庆忌"><span class="nav-text">辛庆忌</span></a></li><li class="nav-item nav-level-2"><a class="nav-link" href="#楚怀王"><span class="nav-text">楚怀王</span></a></li><li class="nav-item nav-level-2"><a class="nav-link" href="#范增非人杰"><span class="nav-text">范增非人杰</span></a></li><li class="nav-item nav-level-2"><a class="nav-link" href="#翰苑故事"><span class="nav-text">翰苑故事</span></a></li><li class="nav-item nav-level-2"><a class="nav-link" href="#唐扬州之盛"><span class="nav-text">唐扬州之盛</span></a></li><li class="nav-item nav-level-2"><a class="nav-link" href="#张祜诗"><span class="nav-text">张祜诗</span></a></li><li class="nav-item nav-level-2"><a class="nav-link" href="#古人无忌讳"><span class="nav-text">古人无忌讳</span></a></li><li class="nav-item nav-level-2"><a class="nav-link" href="#宰我不诈"><span class="nav-text">宰我不诈</span></a></li><li class="nav-item nav-level-2"><a class="nav-link" href="#李益卢纶诗"><span class="nav-text">李益卢纶诗</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1765</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">109</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
