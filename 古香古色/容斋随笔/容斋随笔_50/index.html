<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="诸家经学兴废　　稚子问汉儒所传授诸经，各名其家，而今或存或不存，请书其本末为四笔粍t。乃为采摭班史及陆德明经典释文幷他书，删取纲要，详载于此。 　　周易传自商瞿始，至汉初，田何以之颛门。其后为施、孟喜、梁丘贺之学，又有京房、费直、高相三家。至后汉，高氏已微，晋永嘉之乱，梁丘之易亡。孟、京、费氏人无传者，唯郑康成、王弼所注行于世。江左中兴，欲置郑易博士，不果立，而弼犹为世所重。韩康伯等十人并注系辞">
<meta name="keywords" content="容斋随笔">
<meta property="og:type" content="article">
<meta property="og:title" content="容斋四笔 - 卷二（20则）">
<meta property="og:url" content="http://5gpp.github.io/古香古色/容斋随笔/容斋随笔_50/index.html">
<meta property="og:site_name" content="横波书苑">
<meta property="og:description" content="诸家经学兴废　　稚子问汉儒所传授诸经，各名其家，而今或存或不存，请书其本末为四笔粍t。乃为采摭班史及陆德明经典释文幷他书，删取纲要，详载于此。 　　周易传自商瞿始，至汉初，田何以之颛门。其后为施、孟喜、梁丘贺之学，又有京房、费直、高相三家。至后汉，高氏已微，晋永嘉之乱，梁丘之易亡。孟、京、费氏人无传者，唯郑康成、王弼所注行于世。江左中兴，欲置郑易博士，不果立，而弼犹为世所重。韩康伯等十人并注系辞">
<meta property="og:locale" content="zh-CN">
<meta property="og:updated_time" content="2020-07-04T07:22:45.186Z">
<meta name="twitter:card" content="summary">
<meta name="twitter:title" content="容斋四笔 - 卷二（20则）">
<meta name="twitter:description" content="诸家经学兴废　　稚子问汉儒所传授诸经，各名其家，而今或存或不存，请书其本末为四笔粍t。乃为采摭班史及陆德明经典释文幷他书，删取纲要，详载于此。 　　周易传自商瞿始，至汉初，田何以之颛门。其后为施、孟喜、梁丘贺之学，又有京房、费直、高相三家。至后汉，高氏已微，晋永嘉之乱，梁丘之易亡。孟、京、费氏人无传者，唯郑康成、王弼所注行于世。江左中兴，欲置郑易博士，不果立，而弼犹为世所重。韩康伯等十人并注系辞">

<link rel="canonical" href="http://5gpp.github.io/古香古色/容斋随笔/容斋随笔_50/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>容斋四笔 - 卷二（20则） | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">112</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古香古色/容斋随笔/容斋随笔_50/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          容斋四笔 - 卷二（20则）
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2002-12-12 00:00:00" itemprop="dateCreated datePublished" datetime="2002-12-12T00:00:00+08:00">2002-12-12</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古香古色/" itemprop="url" rel="index"><span itemprop="name">古香古色</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>5.2k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>5 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h2 id="诸家经学兴废"><a href="#诸家经学兴废" class="headerlink" title="诸家经学兴废"></a>诸家经学兴废</h2><p>　　稚子问汉儒所传授诸经，各名其家，而今或存或不存，请书其本末为四笔粍t。乃为采摭班史及陆德明经典释文幷他书，删取纲要，详载于此。</p>
<p>　　周易传自商瞿始，至汉初，田何以之颛门。其后为施、孟喜、梁丘贺之学，又有京房、费直、高相三家。至后汉，高氏已微，晋永嘉之乱，梁丘之易亡。孟、京、费氏人无传者，唯郑康成、王弼所注行于世。江左中兴，欲置郑易博士，不果立，而弼犹为世所重。韩康伯等十人并注系辞，今唯韩传。</p>
<p>　　尚书自汉文帝时伏生得二十九篇，其后为大小夏侯之学。古文者，武帝时出于孔壁，凡五十九篇，诏孔安国作传，遭巫蛊事，不获以闻，遂不列于学官，其本殆绝，是以马、郑、杜预之徒皆谓之逸书。王肃尝为注解，至晋元帝时，孔传始出，而亡舜典一篇，乃取肃所注尧典，分以续之，学徒遂盛。及唐以来，马、郑、王注遂废，今以孔氏为正云。</p>
<p>　　诗自子夏之后，至汉兴，分而为四，鲁申公曰鲁诗，齐辕固生曰齐诗，燕韩婴曰韩诗，皆列博士。毛诗者出于河间人大毛公，为之故训，以授小毛公，为献王博士，以不在汉朝，不列于学，郑众、贾逵、马融皆作诗注，及郑康成作笺，三家遂废。齐诗久亡，鲁诗不过江东，韩诗虽在，人无传者，唯毛诗郑笺独立国学，今所遵用。</p>
<p>　　汉高堂生传士礼十七篇，即今之仪礼也。古礼经五十六篇，后苍传十七篇，曰后氏曲台记，所余三十九篇名为逸礼。戴德删古礼二百四篇为八十五篇，谓之大戴礼，戴圣又删为四十九篇，谓之小戴礼。马融、卢植考诸家异同，附戴圣篇章，去其烦重及所缺略而行于世，即今之礼记也。王莽时，刘歆始建立周官经，以为周礼，在三礼中最为晚出。</p>
<p>　　左氏为春秋传，又有公羊、谷梁、邹氏、夹氏。邹氏无师，夹氏无书。公羊兴于景帝时，谷梁盛于宣帝时，而左氏终西汉不显。迨章帝乃令贾逵作训诂，自是左氏大兴，二传渐微矣。</p>
<p>　　古文孝经二十二章，世不复行，只用郑注十八章本。</p>
<p>　　论语三家：鲁论语者，鲁人所传，即今所行篇次是也；齐论语者，齐人所传，凡二十二篇；古论语者，出自孔壁，凡二十一篇。各有章句。魏何晏集诸家之说为集解，今盛行于世。</p>
<h2 id="汉人姓名"><a href="#汉人姓名" class="headerlink" title="汉人姓名"></a>汉人姓名</h2><p>　　西汉名人如公孙弘、董仲舒、朱买臣、丙吉、王褒、贡禹，皆有异世与之同姓名者。战国策及吕氏春秋，齐有公孙弘，与秦王、孟尝君言者。明帝时，又有幽州从事公孙弘，交通楚王英，见于虞延传。高祖时，又有谒者贡禹。梁元帝时，有武昌太守朱买臣、尚书左仆射王褒。后汉安帝时，有太子厨监邴吉。南齐武帝之子巴东王子响为荆州刺史，要直阁将军董蛮与同行，蛮曰：“殿下癫如雷，敢相随耶？”子响曰：“君敢出此语，亦复奇癫。”上闻而不悦曰：“人名‘蛮’，复何容得酝藉。”乃改为仲舒。谓曰：“今日仲舒，何如昔日仲舒？”答曰：“昔日仲舒，出自私庭，今日仲舒，降自先帝，以此言之，胜昔远矣。”然此人后不复见。</p>
<h2 id="轻浮称谓"><a href="#轻浮称谓" class="headerlink" title="轻浮称谓"></a>轻浮称谓</h2><p>　　南齐陆慧晓立身清肃，为诸王长史行事，僚佐以下造诣，必起迎之。或曰：“长史贵重，不宜妄自谦屈。”答曰：“我性恶人无礼，不容不以礼处人。”未尝卿士大夫，或问其故，慧晓曰：“贵人不可卿，而贱者乃可卿，人生何容立轻重于怀抱！”终身常呼人位。今世俗浮薄少年，或身为卑官，而与尊者言话，称其侪流，必曰“某丈”。谈其所事牧伯监司亦然。至于当他人父兄尊长之前，语及其子孙甥壻，亦云“某丈”。或妄称宰相执政贵人之字。皆大不识事分者，习惯以然，元非简傲也。予常以戒儿辈云。</p>
<h2 id="鬼谷子书"><a href="#鬼谷子书" class="headerlink" title="鬼谷子书"></a>鬼谷子书</h2><p>　　鬼谷子与苏秦、张仪书曰：“二足下功名赫赫，但春华至秋，不得久茂。今二子好朝露之荣，忽长久之功；轻乔、松之永延，贵一旦之浮爵。夫女爱不极席，男欢不毕轮，痛哉夫君！”战国策楚江乙谓安陵君曰：“以财交者，财尽而交绝；以色交者，华落而爱渝。是以嬖女不敝席，宠臣不敝轩。”吕不韦说华阳夫人曰：“以色事人者，色衰而爱弛。”诗氓之序曰：“华落色衰，复相弃背。”是诸说大抵意同，皆以色而为喻。士之嗜进而不知自反者，尚监兹哉！</p>
<h2 id="有美堂诗"><a href="#有美堂诗" class="headerlink" title="有美堂诗"></a>有美堂诗</h2><p>　　东坡在杭州作有美堂会客诗，颔联云：“天外黑风吹海立，浙东飞雨过江来。”读者疑海不能立，黄鲁直曰：盖是为老杜所误，因举三大礼赋朝献太清宫云“九天之云下垂，四海之水皆立”以告之。二者皆句语雄峻，前无古人。坡和陶停云诗有“云屯九河，雪立三江”之句，亦用此也。</p>
<h2 id="张天觉小简"><a href="#张天觉小简" class="headerlink" title="张天觉小简"></a>张天觉小简</h2><p>　　张天觉熙宁中为渝州南川宰。章子厚经制夔夷，狎侮州县吏，无人敢与共语。部使者念独张可亢之，檄至夔。子厚询人才，使者以告，即呼入同食，张着道士服，长揖就坐。子厚肆意大言，张随机折之，落落出其上，子厚大喜，延为上客。归而荐诸王介甫，遂得召用。政和六年，张在荆南，与子厚之子致平一帖云：“老夫行年七十有四，日阅佛书四五卷，早晚食米一升、（麦丏）五两、肉八两，鱼、酒佐之，以此为常，亦不服暖药，唯以呼吸气昼夜合天度而已。数数梦见先相公，语论如平生，岂其人在天仙间，而老夫定中神游或遇之乎？嗟乎，安得奇男子如先相公者，一快吾胸中哉！”此帖藏致平家，其曾孙简刻诸石。予今年亦七十四岁，姪孙偲于长兴得墨本以相示，聊记之云。</p>
<h2 id="城狐社鼠"><a href="#城狐社鼠" class="headerlink" title="城狐社鼠"></a>城狐社鼠</h2><p>　　城狐不灌，社鼠不熏。谓其所栖穴者得所凭依，此古语也，故议论者率指人君左右近习为城狐社鼠。予读说苑所载孟尝君之客曰：“狐者人之所攻也，鼠者人之所熏也。臣未尝见稷狐见攻，社鼠见熏，何则？所托者然也。 ”稷狐之字，甚奇且新。</p>
<h2 id="用兵为臣下利"><a href="#用兵为臣下利" class="headerlink" title="用兵为臣下利"></a>用兵为臣下利</h2><p>　　富公奉使契丹，虏主言欲举兵。公曰：“北朝与中国通好，则人主专其利，而臣下无所获。若用兵则利归臣下，而人主任其祸。故北朝群臣争劝举兵者，此皆其自谋，非国计也。胜负未可知，就使其胜，所亡士马，群臣当之欤？抑人主当之欤？”是时，语录传于四方，苏明允读至此，曰： “此一段议论，古人有之否？”东坡年未十岁，在傍对曰：“记得严安上书云：‘今徇南夷，朝夜郎，略薉州，建城邑，深入匈奴，燔其龙城，议者美之，此人臣之利，非天下之长策也。’正是此意。”明允以为然。予又记魏太武时，南边诸将表称宋人大严，将入寇，请先其未发逆击之。魏公卿皆以为当。崔伯深曰：“朝廷群臣及西北守将，从陛下征伐，西平赫连，北破蠕蠕，多获美女珍宝。南边诸将闻而慕之，亦欲南钞以取资财。皆营私计，为国生事，不可从也。”魏主乃止。其论亦然。</p>
<h2 id="志文不可冗"><a href="#志文不可冗" class="headerlink" title="志文不可冗"></a>志文不可冗</h2><p>　　东坡为张文定公作墓志铭，有答其子厚之一书云：“志文路中已作得大半，到此百冗未绝笔，计得十日半月乃成。然书大事略小节，已有六千余字，若纤悉尽书，万字不了，古无此例也。知之知之。”盖当时恕之意但欲务多耳。又一帖云：“志文谒告数日方写得了，谨遣持纳。衰病眼眩，辞翰皆不佳，不知可用否？”今志文正本凡七千一百字，铭诗百六十字云。予乡士作一列大夫小郡守行状九千言，衢州士人诣阙上书二万言，使读之者岂不厌倦，作文者宜戒之。坡帖藏梁氏竹斋，赵晋臣镌石于湖南宪司楚观。</p>
<h2 id="赵杀鸣犊"><a href="#赵杀鸣犊" class="headerlink" title="赵杀鸣犊"></a>赵杀鸣犊</h2><p>　　汉书刘辅传：“谷永等上书曰：‘赵简子杀其大夫鸣犊，孔子临河而还。’”张晏注曰：“简子欲分晋国，故先杀鸣犊，又聘孔子。孔子闻其死，至河而还也。”颜师古曰：“战国策说二人姓名云：鸣犊、铎犨。而史记及古今人表并以为鸣犊、窦犨。盖‘铎’、‘犊’及‘窦’，其声相近，故有不同耳。今永等指鸣犊一人，不论窦犨也。”韩退之将归操亦云：“孔子之赵，闻杀鸣犊作。 ”予按今本史记孔子世家，乃以为窦鸣犊、舜华。说苑权谋篇云：“晋有泽鸣、犊犨。”其不同如此。</p>
<h2 id="五帝官天下"><a href="#五帝官天下" class="headerlink" title="五帝官天下"></a>五帝官天下</h2><p>　　汉盖宽饶奏封事，引韩氏易传言：“五帝官天下，三王家天下，家以传子，官以传贤，若四时之运，成功者去。”坐指意欲求禅而死。故或云自后称天子为“官家”，盖出于此。今世无韩氏易，诸家注释汉书，皆无一语。惟说苑至公篇云：“秦始皇帝既吞天下，召群臣议：五帝禅贤，三王世继，孰是？博士鲍令之对曰：‘天下官，则选贤是也；天下家，则世继是也。故五帝以天下为官，三王以天下为家。’始皇帝叹曰：‘吾德出于五帝，吾将官天下，谁可使代我后者！’”此说可以为证，辄记之以补汉注之缺。蒋济万机论亦有官天下、家天下之语。</p>
<h2 id="黄帝李法"><a href="#黄帝李法" class="headerlink" title="黄帝李法"></a>黄帝李法</h2><p>　　汉书胡建传：“黄帝李法。”苏林曰：“狱官名也。天文志：‘左角，李；右角，将。’”颜师古曰：“李者，法官之号也，其书曰李法。”唐世系表：“李氏自皋陶为尧大理，历虞、夏、商，世世作此官，以官命族为理氏。至纣之时，逃难于伊侯之墟，食木子得全，遂改‘理’为李氏。”予按今本汉书天文志骑官：“左角，理。”乃用“理”字，而史记天官书则为“李”，说苑载胡建事亦为“理法”。然则“理”、“李”一也。故左传数云“行李往来”。杜预注曰：“行李，使人也。”至郑子产与晋盟于平丘，则曰：“行理之命。”注亦云：“行理，使人通聘问者。”其义益明。皋陶作大理，传子孙不改，迨商之季几千二百年，世官久任，仓氏、库氏不足道矣。表系疑不可信。</p>
<h2 id="抄传文书之误"><a href="#抄传文书之误" class="headerlink" title="抄传文书之误"></a>抄传文书之误</h2><p>　　今代所传文书，笔吏不谨，至于成行脱漏。予在三馆假庾自直类文，先以正本点检，中有数卷皆以后板为前，予令书库整顿，然后录之。他多类此。周益公以苏魏公集付太平州镂板，亦先为勘校。其所作东山长老语录序云：“侧定政宗，无用所以为用；因蹄得兔，忘言而后可言。”以上一句不明白，又与下不对，折简来问。予忆庄子曰：“地非不广且大也，人之所用容足尔。然而厕足而垫之致黄泉，知无用而后可以言用矣。”始验“侧定政宗”当是“厕足致泉”，正与下文相应，四字皆误也。因记曾纮所书陶渊明读山海经诗云：“形夭无千岁，猛志固常在。”疑上下文义若不贯，遂取山海经参校，则云：“刑天，兽名也，口中好衔干戚而舞。”乃知是“刑天舞干戚”，故与下句相应，五字皆讹。以语友人岑公休、晁之道，皆抚掌惊叹，亟取所藏本是正之。此一节甚类苏集云。</p>
<h2 id="二十八宿"><a href="#二十八宿" class="headerlink" title="二十八宿"></a>二十八宿</h2><p>　　二十八宿，宿音秀。若考其义，则止当读如本音。尝记前人有说如此，说苑辩篇曰：“天之五星，运气于五行，所谓宿者，日月五星之所宿也。”其义昭然。</p>
<h2 id="大观元夕诗"><a href="#大观元夕诗" class="headerlink" title="大观元夕诗"></a>大观元夕诗</h2><p>　　大观初年，京师以元夕张灯开宴。时再复湟、鄯，徽宗赋诗赐群臣，其颔联云：“午夜笙歌连海峤，春风灯火过湟中。”席上和者皆莫及。开封尹宋乔年不能诗，密走介求援于其客周子雍，得句云：“风生阊阖春来早，月到蓬莱夜未中。”为时辈所称。子雍，汝阴人，曾受学于陈无已，故有句法。则作文为诗者，可无师承乎？</p>
<h2 id="颜鲁公帖"><a href="#颜鲁公帖" class="headerlink" title="颜鲁公帖"></a>颜鲁公帖</h2><p>　　颜鲁公忠义气节，史策略尽。偶阅临汝石刻，见一帖云：“政可守不可不守，吾去岁中言事得罪，又不能逆道苟时，为千古罪人也，虽贬居远方，终身不耻。汝曹当须谓吾之志不可不守也。”此是独赴谪地，而与其子孙者，无由考其岁月。千载之下，使人读之，尚可畏而仰也。</p>
<h2 id="文潞公奏除改官制"><a href="#文潞公奏除改官制" class="headerlink" title="文潞公奏除改官制"></a>文潞公奏除改官制</h2><p>　　自熙宁以来，士大夫资历之法，日趋于坏，岁甚一岁，久而不可复清。近年愈甚，综核之制，未尝能守。偶见文潞公在元佑中任平章军国重事，宣仁面谕，令具自来除授官职次序一本进呈。公遂具除改旧制节目以奏，其一云：“吏部选两任亲民，有举主，升通判。通判两任满，有举主，升知州、军，谓之常调。知州、军有绩效，或有举荐，名实相副者，特擢升转运使、副、判官，或提点刑狱、府推、判官，谓之出常调。转运使有路分轻重远近之差。河北、陕西、河东三路为重路，岁满多任三司使、副，或发运使。发运任满，亦充三司副使。成都路次三路，京东西、淮南又其次，江东西、荆湖、两浙又次之，二广、福建、梓、利、夔路为远小。已上三等路分，转运任满，或就移近上次等路分，或归任省府判官，渐次擢充三路重任。内提点刑狱，则不拘路分轻重除授。”潞公所奏乃是治平以前常行，今一切荡然矣。京朝官未尝肯两任亲民。才为通判，便望州郡。至于监司，既无轻重远近之间，不复以序升擢云。</p>
<h2 id="待制知制诰"><a href="#待制知制诰" class="headerlink" title="待制知制诰"></a>待制知制诰</h2><p>　　庆历七年，曾鲁公公亮，自修起居注除天章阁待制。时陈恭公独为相，其弟妇王氏，冀公孙女，曾出也。当月旦出拜，恭公迎语之曰：“六新妇，曾三做从官，想甚喜。”应声对曰：“三舅荷伯伯提挈极欢喜，只是外婆不乐。”恭公问故，曰：“外婆见三舅来谢，责之曰：汝第五人及第，当过词掖，想是全废学，故朝廷如此处汝。”恭公默然自失，后竟改知制诰。盖恭公不由科第，不谙典故，致受讥于女子。而此女对答之时，元未尝往外家也，其警慧如此。国家故事，修注官次补必知制诰，惟赵康靖公以欧阳公位在下，而欲先迁，司马公以力辞，三人皆除待制，其杂压先后可见云。</p>
<h2 id="裴行俭景阳"><a href="#裴行俭景阳" class="headerlink" title="裴行俭景阳"></a>裴行俭景阳</h2><p>　　裴行俭为定襄道大总管，讨突厥。大军次单于北，暮已立营，堑壕既周，更命徙营高冈。吏白：“士安堵不可扰。”不听，促徙之。比夜风雨暴至，前占营所，水深丈余，众莫不骇叹。问何以知之，行俭曰：“自今第如我节制，毋问我所以知也。”按战国策云：“齐、韩、魏共攻燕，楚王使景阳将而救之。暮舍，使左右司马各营壁地，已植表，景阳怒曰：‘女所营者水皆至灭表，此焉可以舍？’乃令徙。明日大雨，山水大出，所营者水皆灭表，军吏乃服。”二事正同，而景阳之事不传。</p>
<h2 id="北人重甘蔗"><a href="#北人重甘蔗" class="headerlink" title="北人重甘蔗"></a>北人重甘蔗</h2><p>　　甘蔗只生于南方，北人嗜之，而不可得。魏太武至彭城，遣人于武陵王处求酒及甘蔗。郭汾阳在汾上，代宗赐甘蔗二十条。子虚赋所云：“诸柘巴且。”诸柘者，甘柘也。盖相如指言楚云梦之物。汉郊祀歌“泰尊柘浆”，亦谓取甘蔗汁以为饮。 　</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/容斋随笔/" rel="tag"><i class="fa fa-tag"></i> 容斋随笔</a>
          </div>

        


        
    <div class="post-nav">
      <div class="post-nav-item">
    <a href="/古香古色/容斋随笔/容斋随笔_49/" rel="prev" title="容斋四笔 - 卷一（19则）">
      <i class="fa fa-chevron-left"></i> 容斋四笔 - 卷一（19则）
    </a></div>
      <div class="post-nav-item">
    <a href="/古香古色/容斋随笔/容斋随笔_51/" rel="next" title="容斋四笔 - 卷三（16则）">
      容斋四笔 - 卷三（16则） <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#诸家经学兴废"><span class="nav-text">诸家经学兴废</span></a></li><li class="nav-item nav-level-2"><a class="nav-link" href="#汉人姓名"><span class="nav-text">汉人姓名</span></a></li><li class="nav-item nav-level-2"><a class="nav-link" href="#轻浮称谓"><span class="nav-text">轻浮称谓</span></a></li><li class="nav-item nav-level-2"><a class="nav-link" href="#鬼谷子书"><span class="nav-text">鬼谷子书</span></a></li><li class="nav-item nav-level-2"><a class="nav-link" href="#有美堂诗"><span class="nav-text">有美堂诗</span></a></li><li class="nav-item nav-level-2"><a class="nav-link" href="#张天觉小简"><span class="nav-text">张天觉小简</span></a></li><li class="nav-item nav-level-2"><a class="nav-link" href="#城狐社鼠"><span class="nav-text">城狐社鼠</span></a></li><li class="nav-item nav-level-2"><a class="nav-link" href="#用兵为臣下利"><span class="nav-text">用兵为臣下利</span></a></li><li class="nav-item nav-level-2"><a class="nav-link" href="#志文不可冗"><span class="nav-text">志文不可冗</span></a></li><li class="nav-item nav-level-2"><a class="nav-link" href="#赵杀鸣犊"><span class="nav-text">赵杀鸣犊</span></a></li><li class="nav-item nav-level-2"><a class="nav-link" href="#五帝官天下"><span class="nav-text">五帝官天下</span></a></li><li class="nav-item nav-level-2"><a class="nav-link" href="#黄帝李法"><span class="nav-text">黄帝李法</span></a></li><li class="nav-item nav-level-2"><a class="nav-link" href="#抄传文书之误"><span class="nav-text">抄传文书之误</span></a></li><li class="nav-item nav-level-2"><a class="nav-link" href="#二十八宿"><span class="nav-text">二十八宿</span></a></li><li class="nav-item nav-level-2"><a class="nav-link" href="#大观元夕诗"><span class="nav-text">大观元夕诗</span></a></li><li class="nav-item nav-level-2"><a class="nav-link" href="#颜鲁公帖"><span class="nav-text">颜鲁公帖</span></a></li><li class="nav-item nav-level-2"><a class="nav-link" href="#文潞公奏除改官制"><span class="nav-text">文潞公奏除改官制</span></a></li><li class="nav-item nav-level-2"><a class="nav-link" href="#待制知制诰"><span class="nav-text">待制知制诰</span></a></li><li class="nav-item nav-level-2"><a class="nav-link" href="#裴行俭景阳"><span class="nav-text">裴行俭景阳</span></a></li><li class="nav-item nav-level-2"><a class="nav-link" href="#北人重甘蔗"><span class="nav-text">北人重甘蔗</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1768</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">112</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
