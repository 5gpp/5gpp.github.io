<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="作者：﹝南宋 ‧ 洪迈﹞。   《容斋随笔》分《随笔》、《续笔》、《三笔》、《四笔》、《五笔》，共五集七十四卷。原计划每集各分十六卷，但书未成即死，故《五笔》仅十卷。《容斋随笔》是关于历史、文学、哲学、艺术等方面的笔记。书中考证了宋以前的一些历史史实、政治经济制度；记述了不少词章典故；对于宋代的典章制度记述尤详；有较大的参考价值。对于某些历史人物和历史事件，也间加评论。    内容提要　　宋鄱阳">
<meta name="keywords" content="容斋随笔">
<meta property="og:type" content="article">
<meta property="og:title" content="容斋随笔 - 卷一（29则）">
<meta property="og:url" content="http://5gpp.github.io/古香古色/容斋随笔/容斋随笔_01/index.html">
<meta property="og:site_name" content="横波书苑">
<meta property="og:description" content="作者：﹝南宋 ‧ 洪迈﹞。   《容斋随笔》分《随笔》、《续笔》、《三笔》、《四笔》、《五笔》，共五集七十四卷。原计划每集各分十六卷，但书未成即死，故《五笔》仅十卷。《容斋随笔》是关于历史、文学、哲学、艺术等方面的笔记。书中考证了宋以前的一些历史史实、政治经济制度；记述了不少词章典故；对于宋代的典章制度记述尤详；有较大的参考价值。对于某些历史人物和历史事件，也间加评论。    内容提要　　宋鄱阳">
<meta property="og:locale" content="zh-CN">
<meta property="og:updated_time" content="2020-07-02T11:21:09.944Z">
<meta name="twitter:card" content="summary">
<meta name="twitter:title" content="容斋随笔 - 卷一（29则）">
<meta name="twitter:description" content="作者：﹝南宋 ‧ 洪迈﹞。   《容斋随笔》分《随笔》、《续笔》、《三笔》、《四笔》、《五笔》，共五集七十四卷。原计划每集各分十六卷，但书未成即死，故《五笔》仅十卷。《容斋随笔》是关于历史、文学、哲学、艺术等方面的笔记。书中考证了宋以前的一些历史史实、政治经济制度；记述了不少词章典故；对于宋代的典章制度记述尤详；有较大的参考价值。对于某些历史人物和历史事件，也间加评论。    内容提要　　宋鄱阳">

<link rel="canonical" href="http://5gpp.github.io/古香古色/容斋随笔/容斋随笔_01/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>容斋随笔 - 卷一（29则） | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">105</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-photos">

    <a href="/photos/" rel="section"><i class="fa fa-fw fa-camera-retro"></i>相册</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古香古色/容斋随笔/容斋随笔_01/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          容斋随笔 - 卷一（29则）
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2002-10-24 00:00:00" itemprop="dateCreated datePublished" datetime="2002-10-24T00:00:00+08:00">2002-10-24</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古香古色/" itemprop="url" rel="index"><span itemprop="name">古香古色</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>8.5k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>8 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <blockquote>
<p>作者：﹝南宋 ‧ 洪迈﹞。</p>
</blockquote>
<blockquote>
<p>《容斋随笔》分《随笔》、《续笔》、《三笔》、《四笔》、《五笔》，共五集七十四卷。原计划每集各分十六卷，但书未成即死，故《五笔》仅十卷。《容斋随笔》是关于历史、文学、哲学、艺术等方面的笔记。书中考证了宋以前的一些历史史实、政治经济制度；记述了不少词章典故；对于宋代的典章制度记述尤详；有较大的参考价值。对于某些历史人物和历史事件，也间加评论。</p>
</blockquote>
<hr>

<h2 id="内容提要"><a href="#内容提要" class="headerlink" title="内容提要"></a>内容提要</h2><p>　　宋鄱阳洪迈撰。凡十六卷，续笔、三笔、四笔，卷数亦如此。五笔未脱稿而殁，故仅十卷。自序称作一笔，首尾十八年。四笔不费一年，迟速何若是之悬殊也。书中自经史诸子百家，以及医卜星算之属，靡不引证详洽。虽晚年撰夷坚志，于是书不甚措意，未免利钝互形。然大致则辩析精审。于宋代掌故，尤为娴熟，非徒事掎摭者比，昔人谓南宋说部，当以此为首屈。知言哉。</p>
<div style="text-align:right;">纪昀</div>

<h2 id="总序"><a href="#总序" class="headerlink" title="总序"></a>总序</h2><p>　　知赣州寺簿洪公伋，以书来曰：“从祖文敏公由右史出守是邦，今四十余年矣。伋何幸远继其后，官闲无事，取文敏随笔纪录，自一至四各十六卷，五则绝笔之书，仅有十卷，悉锓木于郡斋，用以示邦人焉。想像抵掌风流，宛然如在，公其为我识之。”</p>
<p>　　仆顷备数宪幕，留赣二年，至之日，文敏去才旬月，不及识也。而经行之地，笔墨飞动，人诵其书，家有其像，平易近民之政，悉能言之。有诉不平者，如诉之于其父，而谒其所欲者，如谒之于其母。后十五年，文敏为翰苑，出镇浙东，仆适后至，滥叨朝列，相隔又旬月，竟不及识。而与其子太社梓，其孙参军偃，相从甚久，得其文愈多，而所谓《随笔》者，仅见一二，今所有太半出于浙东归休之后，宜其不尽见也。可以稽典故，可以广闻见，可以证讹谬，可以膏笔端，实为儒生进学之地，何止慰赣人去后之思。仆又尝于陈日华晔，尽得《夷坚十志》与《支志》、《三志》及《四志》之二，共三百二十卷，就摘其间诗词、杂著、药饵、符呪之属，以类相从，编刻于湖阴之计台，疏为十卷，览者便之。仆因此搜索《志》中，欲取其不涉神怪，近于人事，资鉴戒而佐辩博，非《夷坚》所宜收者，别为一书，亦可得十卷。俟其成也，规以附刻于章贡可乎？</p>
<p>　　寺簿方以课最就持宪节，威行谿洞，折其萌芽，民实阴受其赐。愿少留于此，他日有余力，则经纪文敏之家，子孙未振，家集大全，恐驯致散失，再为收拾实难。今《盘洲》、《小隐》二集，士夫珍藏墨本已久，独野处未焉，寺簿推广《随笔》之用心，愿有以亟图之可也。</p>
<p>　　嘉定壬申仲冬初吉，宝谟阁直学士、太中大夫、提举隆兴府玉隆万寿宫、临川何异谨序。</p>
<hr>

<h2 id="旧序"><a href="#旧序" class="headerlink" title="旧序"></a>旧序</h2><p>　　书必符乎名教，君子有所取，而读者要非无益之言也。夫天下之事，万有不齐，而可以凭借者理之正，事不一而理有定在，犹百川万折，必归于海。否则涉于荒唐缪悠，绝类离索，以盲聩人之耳目者，在所不取。古今驰声于墨札之场者，嘘英吐华，争相著作，浩渺连舻，策氏籍名，不可纪极，嗜博者亦必珍如拱璧，而把玩之不辍焉。</p>
<p>　　文敏公洪景卢，博洽通儒，为宋学士。出镇浙东，归自越府，谢绝外事，聚天下之书而遍阅之。搜悉异闻，考核经史，捃拾典故，值言之最者必札之，遇事之奇者必摘之，虽诗词、文翰、历谶、卜医，钩纂不遗，从而评之。参订品藻，论议雌黄，或加以辩证，或系以赞繇，天下事为，寓以正理，殆将毕载。积廿余年，率皆成书，名曰《随笔》，谦言顺笔录之云尔。加以《续笔》、《三笔》、《四笔》，绝于《五笔》，莫非随之之意，总若干万言。比所作《夷坚志》、《支志》、《盘洲集》，踔有正趣。可劝可戒，可喜可愕，可以广见闻，可以证讹谬，可以祛疑贰，其于世教未尝无所裨补。</p>
<p>　　予得而览之，大豁襟抱，洞归正理，如跻明堂，而胸中楼阁四通八达也。惜乎传之未广，不得人挟而家置。因命纹梓，播之方舆，以弘博雅之君子，而凡志于格物致知者，资之亦可以穷天下之理云。</p>
<p>　　弘治戊午冬十月既望，巡按河南监察御史沁水李瀚书。</p>
<hr>

<h2 id="重刻容斋随笔纪事一"><a href="#重刻容斋随笔纪事一" class="headerlink" title="重刻容斋随笔纪事一"></a>重刻容斋随笔纪事一</h2><p>　　元调少时就童子试于松江，郡将堂邑许公，通经学古人也。一语意合，或旬日再三召，恒坐列肆中，以待门启而入。有鬻《容斋随笔》者，取阅一二，则喜其闻所未闻，千钱易之。然犹未悉容斋之为何等人，《随笔》之为何等书也。归以告本师子柔先生，先生曰：“此宋文敏洪公之所著书，其考据精确，议论高简，读书作文之法尽是矣。”又曰：“吾向从丘子成先生见此书而不全，汝亟取以来，吾将卒业焉。”又曰：“考据议论之书，莫备于两宋，然北则三刘、沈括，南则文敏兄弟，欧、曾辈似不及也。”元调谨受教，日夕浸灌其中，行李往来，未尝不挟与之俱。</p>
<p>　　壬子秋，寓长干报恩僧舍，得略识一时知名士，每集必数十人，论及古今成败及文章得失，忿争不决者，元调辄片言以解，此书之助为多。间以示玉绳周子，读之尽卷，惘然曰：“古人学问如是，吾侪穷措大，纵欲留意，顾安所得书，又安所得暇日乎？虽然，吾来年将馆丹阳荆氏，君游踪务相近，颇载所藏书借我。”已而周子入翰林为修撰，寄语：“子今不患无书可读矣。”周子谢不敏，报书：“吾则未暇，留以待子。”盖戏之也。自后读《随笔》渐熟，又推其意以渐读他书，如执权度称量万物，爽者鲜矣。每逢同侪，必劝令读是书，而传本甚少，慨然欲重梓以公同好。</p>
<p>　　去年春，明府勾章谢公刻子柔先生等集，工匠稿不应手，屡欲散去。元调实董较勘，始谋翻刻，以寓羁縻。而所蓄本未免舛讹，适丘子成先生家鬻旧书，得向不全本，考其序，乃弘治中沁水侍御李公瀚所刻。又从友人沈子诲借得残落数卷，会之良合。然舛讹较所蓄本尤多，参伍是正，为改定千余字，仍阙其疑，明府公遂为之序，复纪其重刻之故，以告我后人。</p>
<p>　　嗟乎！二十年之间，曩囊时相与读是书者，遭逢圣明，当古平章军国之任，元调独穷老不遇，啜粥饮水，优游江海之滨，聊以整顿旧书为乐事，曾不得信其舌而奋其笔，何托落之甚也。上有稷、离，下有巢、由，道并行而不相悖，均之为太平之象，亦各言其志也已矣。</p>
<p>　　崇祯三年三月朔，嘉定马元调书于僦居之纸窗竹屋。</p>
<hr>

<h2 id="重刻容斋随笔纪事二"><a href="#重刻容斋随笔纪事二" class="headerlink" title="重刻容斋随笔纪事二"></a>重刻容斋随笔纪事二</h2><p>　　先文敏公容斋先生《随笔》一书，与沈存中《梦溪笔谈》、王伯厚《困学纪闻》等，后先并重于世。其书自经史典故、诸子百家之言，以及诗词文翰、医卜星历之类，无不纪载，而多所辨证。昔人尝称其考据精确，议论高简，如执权度而称量万物，不差累黍，欧、曾之徒所不及也。</p>
<p>　　考公自浙东致政归田里后，自谓老懒读书不多，凡意有得，随笔志之，初成十六卷，又《续笔》以至《三笔》、《四笔》、《五笔》共七十四卷。宋嘉定中，公从孙寺簿汲，锓木于章贡郡斋。明宏治中，沁水御史李公瀚，又尝序而梓之。其嘉惠来学，为读书稽古之益者，岂为少哉！吾家旧有此书，乃嘉定娄先生子柔，俾其门人马巽甫氏刻而行世者。又尝补其残缺，订其舛讹，流传于今，亦已七十余年矣。从子天爵，自疁邑得此版而归于璟，其有阙失者，一一补正完好，重为披读，如获重器焉，然愧学殖荒落，不能发明其万一。而公之沾丐后人者，已历五百年所，又世为家藏之旧，用以公诸天下博雅嗜古之儒，未必不如瑚琏、簠簋三代法物，登之宗庙，可以观礼，与他玩好者殊异也。公父子兄弟，忠孝大节，炳在《宋史》，人皆知之。</p>
<p>　　又公所著有文集、《唐人万首绝句》、《夷坚志》等书，其题跋一种，今刻于《津逮秘书》中，又巽甫刻有《梦溪笔谈》，与是书如合璧然，皆天下之公物也。璟喜是书之归，而有光复旧物之意，因志其本末如此云。</p>
<p>　　康熙三十九年春三月，族孙璟谨书。</p>
<hr>

<p>　　予老去习懒，读书不多，意之所之，随即纪录，因其后先，无复诠次，故目之曰随笔。淳熙庚子，鄱阳洪迈景卢。</p>
<h2 id="欧率更帖"><a href="#欧率更帖" class="headerlink" title="欧率更帖"></a>欧率更帖</h2><p>　　临川石刻杂法帖一卷，载欧阳率更一帖云：“年二十余，至鄱阳，地沃土平，饮食丰贱，众士往往凑聚。每日赏华，恣口所须。其二张才华议论，一时俊杰；殷、薛二侯，故不可言；戴君国士，出言便是月旦；萧中郎颇纵放诞，亦有雅致；彭君摛藻，特有自然，至如《阁山神诗》，先辈亦不能加。此数子遂无一在，殊使痛心。”兹盖吾乡故实也。</p>
<h2 id="罗处士志"><a href="#罗处士志" class="headerlink" title="罗处士志"></a>罗处士志</h2><p>　　襄阳有隋处士罗君墓志曰：“君讳靖，字礼，襄阳广昌人。高祖长卿，齐饶州刺史。曾祖弘智，梁殿中将军。祖养，父靖，学优不仕，有名当代。”碑字画劲楷，类褚河南，然父子皆名靖，为不可晓。拓拔魏安同父名屈，同之长子亦名屈，祖孙同名，胡人无足言者，但罗君不应尔也。</p>
<h2 id="唐平蛮碑"><a href="#唐平蛮碑" class="headerlink" title="唐平蛮碑"></a>唐平蛮碑</h2><p>　　成都有唐《平南蛮碑》，开元十九年，剑南节度副大使张敬忠所立。时南蛮大酋长染浪州刺史杨盛颠为边患，明皇遣内常侍高守信为南道招慰处置使以讨之，拔其九城。此事新、旧《唐书》及野史皆不载。肃宗以鱼朝恩为观军容处置使，宪宗用吐突承璀为招讨使，议者讥其以中人主兵柄，不知明皇用守信盖有以启之也。裴光庭、萧嵩时为相，无足责者。杨氏苗裔，至今犹连“晟”字云。</p>
<h2 id="半择迦"><a href="#半择迦" class="headerlink" title="半择迦"></a>半择迦</h2><p>　　《大般若经》云：梵言“扇搋半择迦”，唐言“黄门”，其类有五：一曰半择迦，总名也，有男根用而不生子。二曰伊利沙半择迦，此云妒，谓他行欲即发，不见即无，亦具男根而不生子。三曰扇搋半择迦，谓本来男根不满，亦不能生子。四曰博义半择迦，谓半月能男半月不能男。五曰留拏半择迦，此云割，谓被割刑者。此五种黄门，名为人中恶趣受身处。搋音丑皆反。</p>
<h2 id="六十四种恶口"><a href="#六十四种恶口" class="headerlink" title="六十四种恶口"></a>六十四种恶口</h2><p>　　《大集经》载六十四种恶口之业，曰：麄语，软语，非时语，妄语，漏语，大语，高语，轻语，破语，不了语，散语，低语，仰语，错语，恶语，畏语，吃语，诤语，讇语，诳语，恼语，怯语，邪语，罪语，哑语，入语，烧语，地语，狱语，虚语，慢语，不爱语，说罪咎语，失语，别离语，利害语，两舌语，无义语，无护语，喜语，狂语，杀语，害语，系语，闲语，缚语，打语，歌语，非法语，自赞叹语，说他过语，说三宝语。</p>
<h2 id="八月端午"><a href="#八月端午" class="headerlink" title="八月端午"></a>八月端午</h2><p>　　唐玄宗以八月五日生，以其日为千秋节。张说《上大衍历序》云：“谨以开元十六年八月端午赤光照室之夜献之。”《唐类表》有宋璟《请以八月五日为千秋节表》云：“月惟仲秋，日在端午。”然则凡月之五日皆可称端午也。</p>
<h2 id="赞公少公"><a href="#赞公少公" class="headerlink" title="赞公少公"></a>赞公少公</h2><p>　　唐人呼县令为明府，丞为赞府，尉为少府。《李太白集》有《饯阳曲王赞公贾少公石艾尹少公序》。盖阳曲丞、尉，石艾尉也，“赞公”、“少公”之语益奇。</p>
<h2 id="郭璞葬地"><a href="#郭璞葬地" class="headerlink" title="郭璞葬地"></a>郭璞葬地</h2><p>　　《世说》：“郭景纯过江，居于暨阳。墓去水不盈百步，时人以为近水，景纯曰：‘将当为陆。’今沙涨，去墓数十里皆为桑田。”此说盖以郭为先知也。世传《锦囊葬经》为郭所著，行山卜宅兆者印为元龟。然郭能知水之为陆，独不能卜吉以免其非命乎？厕上衔刀之见浅矣。</p>
<h2 id="黄鲁直诗"><a href="#黄鲁直诗" class="headerlink" title="黄鲁直诗"></a>黄鲁直诗</h2><p>　　徐陵《鸳鸯赋》云：“山鸡映水那相得，孤鸾照镜不成双。天下真成长会合，无胜比翼两鸳鸯。”黄鲁直《题画睡鸭》曰：“山鸡照影空自爱，孤鸾舞镜不作双。天下真成长会合，两凫相倚睡秋江。”全用徐语点化之，末句尤精工。又有《黔南十绝》，尽取白乐天语，其七篇全用之，其三篇颇有改易处。乐天《寄行简》诗凡八韵，后四韵云：“相去六千里，地绝天邈然。十书九不达，何以开忧颜！渴人多梦饮，饥人多梦餐。春来梦何处？合眼到东川。”鲁直翦为两首，其一云：“相望六千里，天地隔江山。十书九不到，何用一开颜？”其二云：“病人多梦医，囚人多梦赦。如何春来梦，合眼在乡社！”乐天《岁晚》诗七韵，首句云：“霜降水返壑，风落木归山。冉冉岁将晏，物皆复本源。”鲁直改后两句七字，作“冉冉岁华晚，昆虫皆闭关”。</p>
<h2 id="禹治水"><a href="#禹治水" class="headerlink" title="禹治水"></a>禹治水</h2><p>　　《禹贡》叙治水，以冀、兖、青、徐、扬、荆、豫、梁、雍为次。考地理言之，豫居九州中，与兖、徐接境，何为自徐之扬，顾以豫为后乎？盖禹顺五行而治之耳。冀为帝都，既在所先，而地居北方，实于五行为水，水生木，木东方也，故次之以兖、青、徐；木生火，火南方也，故次之以扬、荆；火生土，土中央也，故次之以豫；土生金，金西方也，故终于梁、雍。所谓彝伦攸叙者此也。与鲧之汨陈五行，相去远矣。此说予得之魏几道。</p>
<h2 id="敕勒歌"><a href="#敕勒歌" class="headerlink" title="敕勒歌"></a>敕勒歌</h2><p>　　鲁直《题阳关图》诗云：“想得阳关更西路，北风低草见牛羊。”又集中有《书韦深道诸帖》云：“斛律明月，胡儿也，不以文章显，老胡以重兵困敕勒川，召明月作歌以排闷。仓卒之间，语奇壮如此，盖率意道事实耳。”予按《古乐府》有《敕勒歌》，以为齐高欢攻周玉壁而败，恚愤疾发，使斛律金唱《敕勒》，欢自和之。其歌本鲜卑语，词曰：“敕勒川，阴山下，天似穹庐，笼罩四野。天苍苍，野茫茫，风吹草低见牛羊。”鲁直所题及诗中所用，盖此也。但误以斛律金为明月，明月名光，金之子也。欢败于玉壁，亦非困于敕勒川。</p>
<h2 id="浅妄书"><a href="#浅妄书" class="headerlink" title="浅妄书"></a>浅妄书</h2><p>　　俗间所传浅妄之书，如所谓《云仙散录》、《老杜事实》、《开元天宝遗事》之属，皆绝可笑。然士大夫或信之，至以《老杜事实》为东坡所作者，今蜀本刻《杜集》，遂以入注。孔传《续六帖》，采摭唐事殊有功，而悉载《云仙录》中事，自秽其书。《开天遗事》托云王仁裕所著，仁裕五代时人，虽文章乏气骨，恐不至此。姑析其数端以为笑。其一云：“姚元崇开元初作翰林学士，有步辇之召。”按，元崇自武后时已为宰相，及开元初三入辅矣。其二云：“郭元振少时美风姿，宰相张嘉贞欲纳为婿，遂牵红丝线，得第三女，果随夫贵达。”按，元振为睿宗宰相，明皇初年即贬死，后十年，嘉贞方作相。其三云：“杨国忠盛时，朝之文武，争附之以求富贵，惟张九龄未尝及门。”按，九龄去相位十年，国忠方得官耳。其四云：“张九龄览苏颋文卷，谓为文阵之雄师。”按，颋为相时，九龄元未达也。此皆显显可言者，固鄙浅不足攻，然颇能疑误后生也。惟张彖指杨国忠为冰山事，《资治通鉴》亦取之，不知别有何据？近岁，兴化军学刊《遗事》，南剑州学刊《散录》，皆可毁。</p>
<h2 id="五臣注文选"><a href="#五臣注文选" class="headerlink" title="五臣注文选"></a>五臣注文选</h2><p>　　东坡诋《五臣注文选》，以为荒陋。予观选中谢玄晖和王融诗云：“阽危赖宗衮，微管寄明牧。”正谓谢安、谢玄。安石于玄晖为远祖，以其为相，故曰宗衮。而李周翰注云：“宗衮谓王导，导与融同宗，言晋国临危，赖王导而破苻坚。牧谓谢玄，亦同破坚者。”夫以宗衮为王导固可笑，然犹以和王融之故，微为有说，至以导为与谢玄同破苻坚，乃是全不知有史策，而狂妄注书，所谓小儿强解事也。唯李善注得之。</p>
<h2 id="文烦简有当"><a href="#文烦简有当" class="headerlink" title="文烦简有当"></a>文烦简有当</h2><p>　　欧阳公《进新唐书表》曰：“其事则增于前，其文则省于旧。”夫文贵于达而已，繁与省各有当也。《史记·卫青传》：“校尉李朔、校尉赵不虞、校尉公孙戎奴，各三从大将军获王，以千三百户封朔为涉轵侯，以千三百户封不虞为随成侯，以千三百户封戎奴为从平侯。”《前汉书》但云：“校尉李朔、赵不虞、公孙戎奴，各三从大将军，封朔为涉轵侯、不虞为随成侯、戎奴为从平侯。”比于《史记》五十八字中省二十三字，然不若《史记》为朴赡可喜。</p>
<h2 id="地险"><a href="#地险" class="headerlink" title="地险"></a>地险</h2><p>　　古今言地险者，以谓函秦宅关、河之胜，齐负海、岱，赵、魏据大河，晋表里河山，蜀有剑门、瞿唐之阻，楚国方城以为城，汉水以为池，吴长江万里，兼五湖之固，皆足以立国。唯宋、卫之郊，四通五达，无一险可恃。然东汉之末，袁绍跨有青、冀、幽、幷四州，韩遂、马腾辈分据关中，刘璋擅蜀，刘表居荆州，吕布盗徐，袁术包南阳、寿春，孙策取江东，天下形胜尽矣。曹操晚得兖州，倔强其间，终之夷群雄，覆汉祚。议者尚以为操挟天子以自重，故能成功。</p>
<p>　　而唐僖、昭之时，方镇擅地，王氏有赵百年，罗洪信在魏，刘仁恭在燕，李克用在河东，王重荣在蒲，朱宣、朱瑾在兖、郓，时溥在徐，王敬武在淄、青，杨行密在淮南，王建在蜀，天子都长安，凤翔、邠、华三镇鼎立为梗，李茂贞、韩建皆尝劫迁乘舆。而朱温区区以汴、宋、亳、颍嶻然中居，及其得志，乃与操等。以在德不在险为言，则操、温之德又可见矣。</p>
<h2 id="史记世次"><a href="#史记世次" class="headerlink" title="史记世次"></a>史记世次</h2><p>　　《史记》所纪帝王世次，最为不可考信，且以稷、契论之，二人皆帝喾子，同仕于唐虞。契之后为商，自契至成汤凡十三世，历五百余年。稷之后为周，自稷至武王凡十五世，历千一百余年。王季盖与汤为兄弟，而世之相去六百年，既已可疑。则周之先十五世，须每世皆在位七八十年，又皆暮年所生嗣君，乃合此数，则其所享寿皆当过百年乃可。其为漫诞不稽，无足疑者。《国语》所载太子晋之言曰：“自后稷之始基靖民，十五王而文始平之。”皆不然也。</p>
<h2 id="解释经旨"><a href="#解释经旨" class="headerlink" title="解释经旨"></a>解释经旨</h2><p>　　解释经旨，贵于简明，惟孟子独然。其称《公刘》之诗：“乃积乃仓，乃裹糇粮，于橐于囊，思戢用光，弓矢斯张，干戈戚扬，爰方启行。”而释之之词，但云：“故居者有积仓，行者有裹粮也，然后可以爰方启行。”其称《烝民》之诗：“天生烝民，有物有则，民之秉夷，好是懿德。”而引孔子之语以释之，但曰：“故有物必有则，民之秉夷也，故好是懿德。”用两故字，一必字，一也字，而四句之义昭然。彼训“曰若稽古”三万言，真可覆酱瓿也。</p>
<h2 id="坤动也刚"><a href="#坤动也刚" class="headerlink" title="坤动也刚"></a>坤动也刚</h2><p>　　《坤》卦《文言》曰：“坤至柔而动也刚。”王弼云：“动之方正，不为邪也。”程伊川云：“坤道至柔，而其动则刚。动刚，故应干不违。”张横渠云：“柔亦有刚，静亦有动，但举一体，则有屈伸动静终始。”又云：“积大势成而然。”东坡云： “夫物非刚者能刚，惟柔者能刚尔。畜而不发，及其极也，发之必决。”张葆光但以训六二之直。陈了翁云：“至柔至静，坤之至也。刚者道之动，方者静之德，柔刚静动，坤元之道之德也。”郭雍云：“坤虽以柔静为主，茍无方刚之德，不足以含洪光大。”诸家之说，率不外此。予顷见临安退居庵僧昙莹云：“动者谓爻之变也，《坤》不动则已，动则阳刚见焉。在初为《复》，在二为《师》，在三为《谦》，自是以往皆刚也。”其说最为分明有理。</p>
<h2 id="乐天侍儿"><a href="#乐天侍儿" class="headerlink" title="乐天侍儿"></a>乐天侍儿</h2><p>　　世言白乐天侍儿唯小蛮、樊素二人。予读集中《小庭亦有月》一篇云：“菱角执笙簧，谷儿抹琵琶，红绡信手舞，紫绡随意歌。”自注曰：“菱、谷、紫、红皆小臧获名。”若然，则红、紫二绡亦女奴也。</p>
<h2 id="白公咏史"><a href="#白公咏史" class="headerlink" title="白公咏史"></a>白公咏史</h2><p>　　东坡《志林》云：“白乐天尝为王涯所谗，贬江州司马。甘露之祸，乐天有诗云：‘当君白首同归日，是我青山独往时。’不知者以乐天为幸之，乐天岂幸人之祸者哉？盖悲之也。”予读白集有《咏史》一篇，注云：九年十一月作。其词曰：“秦磨利刃斩李斯，齐烧沸鼎烹郦其，可怜黄绮入商洛，闲卧白云歌紫芝，彼为菹醢机上尽，此作鸾凰天外飞，去者逍遥来者死，乃知祸福非天为。”正为甘露事而作，其悲之之意可见矣。</p>
<h2 id="十年为一秩"><a href="#十年为一秩" class="headerlink" title="十年为一秩"></a>十年为一秩</h2><p>　　白公诗云：“已开第七秩，饱食仍安眠。”又云：“年开第七秩，屈指几多人。”是时年六十二，元日诗也。又一篇云：“行开第八秩，可谓尽天年。”注曰：“时俗谓七十以上为开第八秩。”盖以十年为一秩云。司马温公作《庆文潞公八十会致语》云“岁历行开九帙新”，亦用此也。</p>
<h2 id="裴晋公禊事"><a href="#裴晋公禊事" class="headerlink" title="裴晋公禊事"></a>裴晋公禊事</h2><p>　　唐开成二年三月三日，河南尹李待价将禊于洛滨，前一日启留守裴令公。公明日召太子少傅白居易，太子宾客萧籍、李仍叔、刘禹锡，中书舍人郑居中等十五人合宴于舟中，自晨及暮，前水嬉而后妓乐，左笔砚而右壶觞，望之若仙，观者如堵。裴公首赋一章，四坐继和，乐天为十二韵以献，见于集中。今人赋上巳，鲜有用其事者。予按《裴公传》，是年起节度河东，三年以病丐还东都。文宗上巳宴群臣曲江，度不赴，帝赐以诗，使者及门而度薨。与前事相去正一年。然乐天又有一篇，题云《奉和裴令公三月上巳日游太原龙泉忆去岁稧洛之作》，是开成三年诗，则度以四年三月始薨。《新史》以为三年，误也。《宰相表》却载其三年十二月为中书令，四年三月薨。而帝纪全失书，独《旧史》纪、传为是。</p>
<h2 id="司字作入声"><a href="#司字作入声" class="headerlink" title="司字作入声"></a>司字作入声</h2><p>　　白乐天诗，好以司字作入声读，如云：“四十着绯军司马，男儿官职未蹉跎”，“一为州司马，三见岁重阳”，是也。又以相字作入声，如云：“为问长安月，谁教不相离”，是也。相字之下自注云：“思必切。”以十字作平声读，如云：“在郡六百日，入山十二回”，“绿浪东西南北路，红栏三百九十桥”是也。以琵字作入声读，如云：“四弦不似琵琶声，乱写真珠细撼铃”，“忽闻水上琵琶声”是也。武元衡亦有句云：“唯有白须张司马，不言名利尚相从。”</p>
<h2 id="乐天新居诗"><a href="#乐天新居诗" class="headerlink" title="乐天新居诗"></a>乐天新居诗</h2><p>　　白乐天自杭州刺史分司东都，有《题新居呈王尹兼简府中三掾》诗云：“弊宅须重葺，贫家乏羡财，桥凭川守造，树倩府寮栽，朱板新犹湿，红英暖渐开，仍期更携酒，倚槛看花来。”乃知唐世风俗尚为可喜。今人居闲，而郡守为之造桥，府寮为之栽树，必遭讥议，又肯形之篇咏哉！</p>
<h2 id="黄纸除书"><a href="#黄纸除书" class="headerlink" title="黄纸除书"></a>黄纸除书</h2><p>　　乐天好用“黄纸除书”字，如：“红旗破贼非吾事，黄纸除书无我名”，“正听山鸟向阳眠，黄纸除书落枕前”，“黄纸除书到，青宫诏命催”。</p>
<h2 id="白用杜句"><a href="#白用杜句" class="headerlink" title="白用杜句"></a>白用杜句</h2><p>　　杜子美诗云：“夜足沾沙雨，春多逆水风。”白乐天诗“巫山暮足沾花雨，陇水春多逆浪风”，全用之。</p>
<h2 id="唐人重服章"><a href="#唐人重服章" class="headerlink" title="唐人重服章"></a>唐人重服章</h2><p>　　唐人重服章，故杜子美有“银章付老翁”，“朱绂负平生”，“扶病垂朱绂”之句。白乐天诗言银绯处最多，七言如：“大抵着绯宜老大”，“一片绯衫何足道”，“暗淡绯衫称我身”，“酒典绯花旧赐袍”，“假着绯袍君莫笑”，“腰间红绶系未稳”，“朱绂仙郎白雪歌”，“腰佩银龟朱两轮”，“便留朱绂还铃合”，“映我绯衫浑不见”，“白头俱未着绯衫”，“绯袍着了好归田”，“银鱼金带绕腰光”，“银章蹔假为专城”，“新授铜符未着绯” ，“徒使花袍红似火”，“似挂绯袍衣架上”。五言如：“未换银青绶，唯添雪白须”，“笑我青袍故，饶君茜绶新”，“老逼教垂白，官科遣着绯”，“那知垂白日，始是着绯年”，“晚遇何足言，白发映朱绂”。至于形容衣鱼之句，如：“鱼缀白金随步跃，鹄衔红绶绕身飞。”</p>
<h2 id="诗谶不然"><a href="#诗谶不然" class="headerlink" title="诗谶不然"></a>诗谶不然</h2><p>　　今人富贵中作不如意语，少壮时作衰病语，诗家往往以为谶。白公十八岁，病中作绝句云：“久为劳生事，不学摄生道，少年已多病，此身岂堪老？”然白公寿七十五。</p>
<h2 id="青龙寺诗"><a href="#青龙寺诗" class="headerlink" title="青龙寺诗"></a>青龙寺诗</h2><p>　　乐天《和钱员外青龙寺上方望旧山》诗云：“旧峰松雪旧溪云，怅望今朝遥属君，共道使臣非俗吏，南山莫动北山文。”顷于乾道四年讲筵开日，蒙上书此章于扇以赐，改“使臣”为“侍臣”云。</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/容斋随笔/" rel="tag"><i class="fa fa-tag"></i> 容斋随笔</a>
          </div>

        


        
    <div class="post-nav">
      <div class="post-nav-item">
    <a href="/古香古色/婆罗馆清言/婆罗馆清言/" rel="prev" title="婆罗馆清言">
      <i class="fa fa-chevron-left"></i> 婆罗馆清言
    </a></div>
      <div class="post-nav-item">
    <a href="/古香古色/容斋随笔/容斋随笔_02/" rel="next" title="容斋随笔 - 卷二（24则）">
      容斋随笔 - 卷二（24则） <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#内容提要"><span class="nav-text">内容提要</span></a></li><li class="nav-item nav-level-2"><a class="nav-link" href="#总序"><span class="nav-text">总序</span></a></li><li class="nav-item nav-level-2"><a class="nav-link" href="#旧序"><span class="nav-text">旧序</span></a></li><li class="nav-item nav-level-2"><a class="nav-link" href="#重刻容斋随笔纪事一"><span class="nav-text">重刻容斋随笔纪事一</span></a></li><li class="nav-item nav-level-2"><a class="nav-link" href="#重刻容斋随笔纪事二"><span class="nav-text">重刻容斋随笔纪事二</span></a></li><li class="nav-item nav-level-2"><a class="nav-link" href="#欧率更帖"><span class="nav-text">欧率更帖</span></a></li><li class="nav-item nav-level-2"><a class="nav-link" href="#罗处士志"><span class="nav-text">罗处士志</span></a></li><li class="nav-item nav-level-2"><a class="nav-link" href="#唐平蛮碑"><span class="nav-text">唐平蛮碑</span></a></li><li class="nav-item nav-level-2"><a class="nav-link" href="#半择迦"><span class="nav-text">半择迦</span></a></li><li class="nav-item nav-level-2"><a class="nav-link" href="#六十四种恶口"><span class="nav-text">六十四种恶口</span></a></li><li class="nav-item nav-level-2"><a class="nav-link" href="#八月端午"><span class="nav-text">八月端午</span></a></li><li class="nav-item nav-level-2"><a class="nav-link" href="#赞公少公"><span class="nav-text">赞公少公</span></a></li><li class="nav-item nav-level-2"><a class="nav-link" href="#郭璞葬地"><span class="nav-text">郭璞葬地</span></a></li><li class="nav-item nav-level-2"><a class="nav-link" href="#黄鲁直诗"><span class="nav-text">黄鲁直诗</span></a></li><li class="nav-item nav-level-2"><a class="nav-link" href="#禹治水"><span class="nav-text">禹治水</span></a></li><li class="nav-item nav-level-2"><a class="nav-link" href="#敕勒歌"><span class="nav-text">敕勒歌</span></a></li><li class="nav-item nav-level-2"><a class="nav-link" href="#浅妄书"><span class="nav-text">浅妄书</span></a></li><li class="nav-item nav-level-2"><a class="nav-link" href="#五臣注文选"><span class="nav-text">五臣注文选</span></a></li><li class="nav-item nav-level-2"><a class="nav-link" href="#文烦简有当"><span class="nav-text">文烦简有当</span></a></li><li class="nav-item nav-level-2"><a class="nav-link" href="#地险"><span class="nav-text">地险</span></a></li><li class="nav-item nav-level-2"><a class="nav-link" href="#史记世次"><span class="nav-text">史记世次</span></a></li><li class="nav-item nav-level-2"><a class="nav-link" href="#解释经旨"><span class="nav-text">解释经旨</span></a></li><li class="nav-item nav-level-2"><a class="nav-link" href="#坤动也刚"><span class="nav-text">坤动也刚</span></a></li><li class="nav-item nav-level-2"><a class="nav-link" href="#乐天侍儿"><span class="nav-text">乐天侍儿</span></a></li><li class="nav-item nav-level-2"><a class="nav-link" href="#白公咏史"><span class="nav-text">白公咏史</span></a></li><li class="nav-item nav-level-2"><a class="nav-link" href="#十年为一秩"><span class="nav-text">十年为一秩</span></a></li><li class="nav-item nav-level-2"><a class="nav-link" href="#裴晋公禊事"><span class="nav-text">裴晋公禊事</span></a></li><li class="nav-item nav-level-2"><a class="nav-link" href="#司字作入声"><span class="nav-text">司字作入声</span></a></li><li class="nav-item nav-level-2"><a class="nav-link" href="#乐天新居诗"><span class="nav-text">乐天新居诗</span></a></li><li class="nav-item nav-level-2"><a class="nav-link" href="#黄纸除书"><span class="nav-text">黄纸除书</span></a></li><li class="nav-item nav-level-2"><a class="nav-link" href="#白用杜句"><span class="nav-text">白用杜句</span></a></li><li class="nav-item nav-level-2"><a class="nav-link" href="#唐人重服章"><span class="nav-text">唐人重服章</span></a></li><li class="nav-item nav-level-2"><a class="nav-link" href="#诗谶不然"><span class="nav-text">诗谶不然</span></a></li><li class="nav-item nav-level-2"><a class="nav-link" href="#青龙寺诗"><span class="nav-text">青龙寺诗</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1753</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">105</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
