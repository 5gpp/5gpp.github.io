<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="玉泉寺　　玉泉寺为故净空院。南齐建元中，僧昙起说法于此，龙王来听，为之抚掌出泉，遂建龙王祠。晋天福三年，始建净空院于泉左。宋理宗书“玉泉净空院”额。祠前有池亩许，泉白如玉，水望澄明，渊无潜甲。中有五色鱼百余尾，投以饼饵，则奋鬐鼓鬣，攫夺盘旋，大有情致。泉底有孔，出气如橐籥，是即神龙泉穴。又有细雨泉，晴天水面如雨点，不解其故。泉出可溉田四千亩。近者曰鲍家田，吴越王相鲍庆臣采地也。万历二十八年，司礼孙">
<meta name="keywords" content="西湖梦寻">
<meta property="og:type" content="article">
<meta property="og:title" content="西湖梦寻 - 卷二 ‧ 西湖西路">
<meta property="og:url" content="http://5gpp.github.io/古香古色/西湖梦寻/西湖梦寻_2/index.html">
<meta property="og:site_name" content="横波书苑">
<meta property="og:description" content="玉泉寺　　玉泉寺为故净空院。南齐建元中，僧昙起说法于此，龙王来听，为之抚掌出泉，遂建龙王祠。晋天福三年，始建净空院于泉左。宋理宗书“玉泉净空院”额。祠前有池亩许，泉白如玉，水望澄明，渊无潜甲。中有五色鱼百余尾，投以饼饵，则奋鬐鼓鬣，攫夺盘旋，大有情致。泉底有孔，出气如橐籥，是即神龙泉穴。又有细雨泉，晴天水面如雨点，不解其故。泉出可溉田四千亩。近者曰鲍家田，吴越王相鲍庆臣采地也。万历二十八年，司礼孙">
<meta property="og:locale" content="zh-CN">
<meta property="og:updated_time" content="2020-06-22T23:57:09.838Z">
<meta name="twitter:card" content="summary">
<meta name="twitter:title" content="西湖梦寻 - 卷二 ‧ 西湖西路">
<meta name="twitter:description" content="玉泉寺　　玉泉寺为故净空院。南齐建元中，僧昙起说法于此，龙王来听，为之抚掌出泉，遂建龙王祠。晋天福三年，始建净空院于泉左。宋理宗书“玉泉净空院”额。祠前有池亩许，泉白如玉，水望澄明，渊无潜甲。中有五色鱼百余尾，投以饼饵，则奋鬐鼓鬣，攫夺盘旋，大有情致。泉底有孔，出气如橐籥，是即神龙泉穴。又有细雨泉，晴天水面如雨点，不解其故。泉出可溉田四千亩。近者曰鲍家田，吴越王相鲍庆臣采地也。万历二十八年，司礼孙">

<link rel="canonical" href="http://5gpp.github.io/古香古色/西湖梦寻/西湖梦寻_2/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>西湖梦寻 - 卷二 ‧ 西湖西路 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">83</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古香古色/西湖梦寻/西湖梦寻_2/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          西湖梦寻 - 卷二 ‧ 西湖西路
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2003-02-09 00:00:00" itemprop="dateCreated datePublished" datetime="2003-02-09T00:00:00+08:00">2003-02-09</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古香古色/" itemprop="url" rel="index"><span itemprop="name">古香古色</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>8.5k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>8 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h2 id="玉泉寺"><a href="#玉泉寺" class="headerlink" title="玉泉寺"></a>玉泉寺</h2><p>　　玉泉寺为故净空院。南齐建元中，僧昙起说法于此，龙王来听，为之抚掌出泉，遂建龙王祠。晋天福三年，始建净空院于泉左。宋理宗书“玉泉净空院”额。祠前有池亩许，泉白如玉，水望澄明，渊无潜甲。中有五色鱼百余尾，投以饼饵，则奋鬐鼓鬣，攫夺盘旋，大有情致。泉底有孔，出气如橐籥，是即神龙泉穴。又有细雨泉，晴天水面如雨点，不解其故。泉出可溉田四千亩。近者曰鲍家田，吴越王相鲍庆臣采地也。万历二十八年，司礼孙东瀛于池畔改建大士楼居。春时，游人甚众，各携果饵到寺观鱼，喂饲之多，鱼皆餍饫，较之放生池，则侏儒饱欲死矣。</p>
<p>　　道隐《玉泉寺》诗：</p>
<p><center><font color="DeepPink" style="font-weight:bold;">在昔南齐时，说法有昙起。天花堕碧空，神龙听法语。<br>抚掌一赞叹，出泉成白乳。澄洁更空明，寒凉却酷暑。<br>石破起冬雷，天惊逗秋雨。如何烈日中，水纹如碎羽。<br>言有橐籥声，气孔在泉底。内多海大鱼，狰狞数百尾。<br>饼饵骤然投，要遮全振旅。见食即忘生，无怪盗贼聚。</font></center></p>

<hr>

<h2 id="集庆寺"><a href="#集庆寺" class="headerlink" title="集庆寺"></a>集庆寺</h2><p>　　九里松，唐刺史袁仁敬植。松以达天竺，凡九里，左右各三行，每行相去八九尺。苍翠夹道，藤萝冒涂，走其下者，人面皆绿。行里许，有集庆寺，乃宋理宗所爱阎妃功德院也。</p>
<p>　　淳祐十一年建造。阎妃，鄞县人，以妖艳专宠后宫。寺额皆御书，巧丽冠于诸刹。经始时，望青采斫，勋旧不保，鞭笞追逮，扰及鸡豚。时有人书法堂鼓云：“净慈灵隐三天竺，不及阎妃好面皮。”理宗深恨之，大索不得。此寺至今有理宗御容两轴。六陵既掘，冬青不生，而帝之遗像竟托阎妃之面皮以存，何可轻诮也。元季毁，明洪武二十七年重建。</p>
<p>　　张京元《九里松小记》：<br>　　九里松者，仅见一株两株，如飞龙劈空，雄古奇伟。想当年万绿参天，松风声壮于钱塘潮，今已化为乌有。更千百岁，桑田沧海，恐北高峰头有螺蚌壳矣，安问树有无哉！</p>
<p>　　陈玄晖《集庆寺》诗：</p>
<p><center><font color="DeepPink" style="font-weight:bold;">玉钩斜内一阎妃，姓氏犹传真足奇。<br>宫嫔若非能佞佛，御容焉得在招提。<br>布地黄金出紫薇，官家不若一阎妃。<br>江南赋税凭谁用，日纵平章恣水嬉。<br>开荒筑土建坛追，功德巍峨在石碑。<br>集庆犹存宫殿毁，面皮真个属阎妃。<br>昔日曾传九里松，后闻建寺一朝空。<br>放生自出罗禽鸟，听信阇黎说有功。</font></center></p>

<hr>

<h2 id="飞来峰"><a href="#飞来峰" class="headerlink" title="飞来峰"></a>飞来峰</h2><p>　　飞来峰，棱层剔透，嵌空玲珑，是米颠袖中一块奇石。使有石癖者见之，必具袍笏下拜，不敢以称谓简亵，只以石丈呼之也。深恨杨髡，遍体俱凿佛像，罗汉世尊，栉比皆是，如西子以花艳之肤，莹白之体，刺作台池鸟兽，乃以黔墨涂之也。奇格天成，妄遭锥凿，思之骨痛。翻恨其不匿影西方，轻出灵鹫，受人戮辱；亦犹士君子生不逢时，不束身隐遁，以才华杰出，反受摧残，郭璞、祢衡并受此惨矣。慧理一叹，谓其何事飞来，盖痛之也，亦惜之也。且杨髡沿溪所刻罗汉，皆貌己像，骑狮骑象，侍女皆裸体献花，不一而足。田公汝成锥碎其一；余少年读书岣嵝，亦碎其一。闻杨髡当日住德藏寺，专发古冢，喜与僵尸淫媾。知寺后有来提举夫人与陆左丞化女，皆以色夭，用水银灌殓。杨命发其冢。有僧真谛者，性呆戆，为寺中樵汲，闻之大怒，嘄枭呼诟谇。主僧惧祸，锁禁之。及五鼓，杨髡起，趣众发掘，真谛逾垣而出，抽韦驮木杵，奋击杨髡，裂其脑盖。从人救护，无不被伤。但见真谛于众中跳跃，每逾寻丈，若隼撇虎腾，飞捷非人力可到。一时灯炬皆灭，锄畚插都被毁坏。杨髡大惧，谓是韦驮显圣，不敢往发，率众遽去，亦不敢问。此僧也，洵为山灵吐气。</p>
<p>　　袁宏道《飞来峰小记》：<br>　　湖上诸峰，当以飞来为第一。峰石逾数十丈，而苍翠玉立。渴虎奔猊，不足为其怒也；神呼鬼立，不足为其怪也；秋水暮烟，不足为其色也；颠书吴画，不足为其变幻诘曲也。石上多异木，不假土壤，根生石外。前后大小洞四五，窈窕通明，溜乳作花，若刻若镂。壁间佛像，皆杨秃所为，如美人面上瘢痕，奇丑可厌。余前后登飞来者五：初次与黄道元、方子公同登，单衫短后，直穷莲花峰顶。每遇一石，无不发狂大叫。次与王闻溪同登；次为陶石篑、周海宁；次为王静虚、陶石篑兄弟；次为鲁休宁。每游一次，辄思作一诗，卒不可得。</p>
<p>　　又《戏题飞来峰》诗：</p>
<p><center><font color="DeepPink" style="font-weight:bold;">试问飞来峰，未飞在何处。人世多少尘，何事飞不去。高古而鲜妍，扬、班不能赋。<br>白玉簇其颠，青莲借其色。惟有虚空心，一片描不得。平生梅道人，丹青如不识。</font></center></p>

<p>　　张岱《飞来峰》诗：</p>
<p><center><font color="DeepPink" style="font-weight:bold;">石原无此理，变幻自成形。天巧疑经凿，神功不受型。<br>搜空或洚水，开辟必雷霆。应悔轻飞至，无端遭巨灵。<br>石意犹思动，躨跜势若撑。鬼工穿曲折，儿戏斫珑玲。<br>深入营三窟，蛮开倩五丁。飞来或飞去，防尔为身轻。</font></center></p>

<hr>

<h2 id="冷泉亭"><a href="#冷泉亭" class="headerlink" title="冷泉亭"></a>冷泉亭</h2><p>　　冷泉亭在灵隐寺山门之左。丹垣绿树，翳映阴森。亭对峭壁，一泓泠然，凄清入耳。亭后西栗十余株，大皆合抱，冷暗樾，遍体清凉。秋初栗熟，大若樱桃，破苞食之，色如蜜珀，香若莲房。天启甲子，余读书绚嵝山房，寺僧取作清供。余谓鸡头实无其松脆，鲜胡桃逊其甘芳也。夏月乘凉，移枕簟就亭中卧月，涧流淙淙，丝竹并作。张公亮听此水声，吟林丹山诗：“流向西湖载歌舞，回头不似在山时。”言此水声带金石，已先作歌舞矣，不入西湖安入乎！余尝谓住西湖之人，无人不带歌舞，无山不带歌舞，无水不带歌舞，脂粉纨绮，即村妇山僧，亦所不免。因忆眉公之言曰：“西湖有名山，无处士；有古刹，无高僧；有红粉，无佳人；有花朝，无月夕。”曹娥雪亦有诗嘲之曰：“烧鹅羊肉石灰汤，先到湖心次岳王。斜日未曛客未醉，齐抛明月进钱塘。”余在西湖，多在湖船作寓，夜夜见湖上之月，而今又避嚣灵隐，夜坐冷泉亭，又夜夜对山间之月，何福消受。余故谓西湖幽赏，无过东坡，亦未免遇夜入城。而深山清寂，皓月空明，枕石漱流，卧醒花影，除林和靖、李岣嵝之外，亦不见有多人矣。即慧理、宾王，亦不许其同在卧次。</p>
<p>　　袁宏道《冷泉亭小记》：<br>　　灵隐寺在北高峰下，寺最奇胜，门景尤好。由飞来峰至冷泉亭一带，涧水溜玉，画壁流青，是山之极胜处。亭在山门外，尝读乐天记有云：“亭在山下水中，寺西南隅，高不倍寻，广不累丈，撮奇搜胜，物无遁形。春之日，草薰木欣，可以导和纳粹；夏之日，风泠泉渟，可以蠲烦析醒。山树为盖，岩石为屏，云从栋生，水与阶平。坐而玩之，可濯足于床下；卧而狎之，可垂钓于枕上。潺湲洁澈，甘粹柔滑，眼目之嚣，心舌之垢，不待盥涤，见辄除去。”观此记，亭当在水中，今依涧而立。涧阔不丈余，无可置亭者。然则冷泉之景，比旧盖减十分之七矣。</p>
<hr>

<h2 id="灵隐寺"><a href="#灵隐寺" class="headerlink" title="灵隐寺"></a>灵隐寺</h2><p>　　明季昭庆寺火，未几而灵隐寺火，未几而上天竺又火，三大寺相继而毁。是时唯具德和尚为灵隐住持，不数年而灵隐早成。盖灵隐自晋咸和元年，僧慧理建，山门匾曰“景胜觉场”，相传葛洪所书。寺有石塔四，钱武肃王所建。宋景德四年，改景德灵隐禅寺，元至正三年毁。明洪武初再建，改灵隐寺。宣德七年，僧昙赞建山门，良玠建大殿。殿中有拜石，长丈余，有花卉鳞甲之文，工巧如画。正统十一年，玹理建直指堂，堂文额为张即之所书，隆庆三年毁。万历十二年，僧如通重建；二十八年司礼监孙隆重修，至崇祯十三年又毁。具和尚查如通旧籍，所费八万，今计工料当倍之。具和尚惨淡经营，咄嗟立办。其因缘之大，恐莲池金粟所不能逮也。具和尚为余族弟，丁酉岁，余往候之，则大殿、方丈尚未起工，然东边一带，朗阁精蓝凡九进，客房僧舍百什余间，棐几藤床，铺陈器皿，皆不移而具。香积厨中，初铸三大铜锅，锅中煮米三担，可食千人。具和尚指锅示余曰：“此弟十余年来所挣家计也。”饭僧之众，亦诸刹所无。午间方陪余斋，见有沙弥持赫蹄送看，不知何事，第对沙弥曰：“命库头开仓。”沙弥去。及余饭后出寺门，见有千余人蜂拥而来，肩上担米，顷刻上禀，斗斛无声，忽然竞去。余问和尚，和尚曰：“此丹阳施主某，岁致米五百担，水脚挑钱，纤悉自备，不许饮常住勺水，七年于此矣。”余为嗟叹。因问大殿何时可成，和尚对以：“明年六月，为弟六十，法子万人，人馈十金，可得十万，则吾事济矣。”逾三年而大殿、方丈俱落成焉。余作诗以记其盛。</p>
<p>　　张岱《寿具和尚并贺大殿落成》诗：</p>
<p><center><font color="DeepPink" style="font-weight:bold;">飞来石上白猿立，石自呼猿猿应石。<br>具德和尚行脚来，山鬼啾啾寺前泣。<br>生公叱石同叱羊，沙飞石走山奔忙。<br>驱使万灵皆辟易，火龙为之开洪荒。<br>正德初年有簿对，八万今当增一倍。<br>谈笑之间事已成，和尚功德可思议。<br>黄金大地破悭贪，聚米成丘粟若山。<br>万人团族如蜂蚁，和尚植杖意自闲。<br>余见催科只数贯，县官敲扑加锻炼。<br>白粮升合尚怒呼，如坻如京不盈半。<br>忆昔访师坐法堂，赫蹄数寸来丹阳。<br>和尚声色不易动，第令侍者开仓场。<br>去不移时阶戺乱，白粲驮来五百担。<br>上仓斗斛寂无声，千百人夫顷刻散。<br>米不追呼人不系，送到座前犹屏气。<br>公侯福德将相才，罗汉神通菩萨慧。<br>如此工程非戏谑，向师颂之师不诺。<br>但言佛自有因缘，老僧只怕因果错。<br>余自闻言请受记，阿难本是如来弟。<br>与师同住五百年，挟取飞来复飞去。</font></center></p>

<p>　　张祜《灵隐寺》诗：</p>
<p><center><font color="DeepPink" style="font-weight:bold;">峰峦开一掌，朱槛几环延。佛地花分界，僧房竹引泉。<br>五更楼下月，十里郭中烟。后塔耸亭后，前山横阁前。<br>溪沙涵水静，洞石点苔鲜。好是呼猿父，西岩深响连。</font></center></p>

<p>　　贾岛《灵隐寺》诗：</p>
<p><center><font color="DeepPink" style="font-weight:bold;">峰前峰后寺新秋，绝顶高窗见沃洲。<br>人在定中闻蟋蟀，鹤于栖处挂猕猴。<br>山钟夜度空江水，汀月寒生古石楼。<br>心欲悬帆身未逸，谢公此地昔曾游。</font></center></p>

<p>　　周诗《灵隐寺》诗：</p>
<p><center><font color="DeepPink" style="font-weight:bold;">灵隐何年寺，青山向此开。涧流原不断，峰石自飞来。<br>树覆空王苑，花藏大士台。探冥有玄度，莫遣夕阳催。</font></center></p>

<hr>

<h2 id="北高峰"><a href="#北高峰" class="headerlink" title="北高峰"></a>北高峰</h2><p>　　北高峰在灵隐寺后，石磴数百级，曲折三十六湾。上有华光庙，以祀五圣。山半有马明王庙，春日祈蚕者咸往焉。峰顶浮屠七级，唐天宝中建，会昌中毁；钱武肃王修复之，宋咸淳七年复毁。此地群山屏绕，湖水镜涵，由上视下，歌舫渔舟，若鸥凫出没烟波，远而益微，仅规其影。西望罗刹江，若匹练新濯，遥接海色，茫茫无际。张公亮有句：“江气白分海气合，吴山青尽越山来。”诗中有画。郡城正值江湖之间，委蛇曲折，左右映带，屋宇鳞次，竹木云蓊，郁郁葱葱，凤舞龙盘，真有王气蓬勃。山麓有无着禅师塔。师名文喜，唐肃宗时人也，瘗骨于此。韩侂胄取为葬地，启其塔，有陶龛焉。容色如生，发垂至肩，指爪盘屈绕身，舍利数百粒，三日不坏，竟荼毗之。</p>
<p>　　苏轼《游灵隐高峰塔》诗：</p>
<p><center><font color="DeepPink" style="font-weight:bold;">言游高峰塔，蓐食始野装。火云秋未衰，及此初旦凉。<br>雾霏岩谷暗，日出草木香。嘉我同来人，又便云水乡。<br>相劝小举足，前路高且长。古松攀龙蛇，怪石坐牛羊。<br>渐闻钟馨音，飞鸟皆下翔。入门空无有，云海浩茫茫。<br>惟见聋道人，老病时绝粮。问年笑不答，但指穴梨床。<br>心知不复来，欲归更彷徨。赠别留匹布，今岁天早霜。</font></center></p>

<hr>

<h2 id="韬光庵"><a href="#韬光庵" class="headerlink" title="韬光庵"></a>韬光庵</h2><p>　　韬光庵在灵隐寺右之半山，韬光禅师建。师，蜀人，唐太宗时，辞其师出游，师嘱之曰：“遇天可留，逢巢即止。”师游灵隐山巢沟坞，值白乐天守郡，悟曰：“吾师命之矣。”遂卓锡焉。乐天闻之，遂与为友，题其堂曰“法安”。内有金莲池、烹茗井，壁间有赵阅道、苏子瞻题名。庵之右为吕纯阳殿，万历十二年建，参政郭子章为之记。骆宾王亡命为僧，匿迹寺中。宋之问自谪所还至江南，偶宿于此。夜月极明，之问在长廊索句，吟曰：“鹫岭郁岧峣，龙宫锁寂寥。”后句未属，思索良苦。有老僧点长明灯，同曰：“少年夜不寐，而吟讽甚苦，何耶？”之问曰：“适欲题此寺，得上联而下句不属。”僧请吟上句，宋诵之。老僧曰：“何不云‘楼观沧海日，门对浙江潮’？”之问愕然，讶其遒丽，遂续终篇。迟明访之，老僧不复见矣。有知者曰：此骆宾王也。</p>
<p>　　袁宏道《韬光庵小记》：<br>　　韬光在山之腰，出灵隐后一二里，路径甚可爱。古木婆娑，草香泉渍，淙淙之声，四分五络，达于山厨。庵内望钱塘江，浪纹可数。余始入灵隐，疑宋之问诗不似，意古人取景，或亦如近代词客捃拾帮凑。及登韬光，始知“沧海”、“浙江”、“扪萝”、“刳木”数语，字字入画，古人真不可及矣。宿韬光之次日，余与石篑、子公同登北高峰，绝顶而下。</p>
<p>　　张京元《韬光庵小记》：<br>　　韬光庵在灵鹫后，鸟道蛇盘，一步一喘。至庵，入坐一小室，峭壁如削，泉出石罅，汇为池，蓄金鱼数头。低窗曲槛，相向啜茗，真有武陵世外之想。</p>
<p>　　萧士玮《韬光庵小记》：<br>　　初二，雨中上韬光庵。雾树相引，风烟披薄，木末飞流，江悬海挂。倦时踞石而坐，倚竹而息。大都山之姿态，得树而妍；山之骨格，得石而苍；山之营卫，得水而活；惟韬光道中能全有之。初至灵隐，求所谓“楼观沧海日，门对浙江潮”，竟无所有。至韬光，了了在吾目中矣。白太傅碑可读，雨中泉可听，恨僧少可语耳。枕上沸波，竟夜不息，视听幽独，喧极反寂。益信声无哀乐也。</p>
<p>　　受肇和《自韬光登北高峰》诗：</p>
<p><center><font color="DeepPink" style="font-weight:bold;">高峰千仞玉嶙峋，石磴攀跻翠蔼分。<br>一路松风长带雨，半空岚气自成云。<br>上方楼阁参差见，下界笙歌远近闻。<br>谁似当年苏内翰，登临处处有遗文。</font></center></p>

<p>　　白居易《招韬光禅师》诗：</p>
<p><center><font color="DeepPink" style="font-weight:bold;">白屋炊香饭，荤膻不入家。滤泉澄葛粉，洗手摘藤花。<br>青菜除黄叶，红姜带紫芽。命师相伴食，斋罢一瓯茶。</font></center></p>

<p>　　韬光禅师《答白太守》诗：</p>
<p><center><font color="DeepPink" style="font-weight:bold;">山僧野性爱林泉，每向岩阿倚石眠。<br>不解栽松陪玉勒，惟能引水种青莲。<br>白云乍可来青嶂，明月难教下碧天。<br>城市不能飞锡至，恐妨莺啭翠楼前。</font></center></p>

<p>　　杨蟠《韬光庵》诗：</p>
<p><center><font color="DeepPink" style="font-weight:bold;">寂寂阶前草，春深鹿自耕。<br>老僧垂白发，山下不知名。</font></center></p>

<p>　　王思任《韬光庵》诗：</p>
<p><center><font color="DeepPink" style="font-weight:bold;">云老天穷结数楹，涛呼万壑尽松声。<br>鸟来佛座施花去，泉入僧厨漉菜行。<br>一捺断山流海气，半株残塔插湖明。<br>灵峰占绝杭州妙，输与韬光得隐名。</font></center></p>

<p>　　又《韬光涧道》诗：</p>
<p><center><font color="DeepPink" style="font-weight:bold;">灵隐入孤峰，庵庵叠翠重。僧泉交竹驿，仙屋破云封。<br>绿暗天俱贵，幽寒月不浓。涧桥秋倚处，忽一响山钟。</font></center></p>

<hr>

<h2 id="岣嵝山房"><a href="#岣嵝山房" class="headerlink" title="岣嵝山房"></a>岣嵝山房</h2><p>　　李茇号岣嵝，武林人，住灵隐韬光山下。造山房数楹，尽驾回溪绝壑之上。溪声淙淙出阁下，高厓插天，古木蓊蔚，人有幽致。山人居此，孑然一身。好诗，与天池徐渭友善。客至，则呼僮驾小肪，荡桨于西泠断桥之间，笑咏竟日。以山石自磥生圹，死即埋之。所著有《岣嵝山人诗集》四卷。天启甲子，余与赵介臣、陈章侯、颜叙伯、卓珂月、余弟平子读书其中。主僧自超，园蔬山蔌，淡薄凄清。但恨名利之心未净，未免唐突山灵，至今犹有愧色。</p>
<p>　　张岱《岣嵝山房小记》：</p>
<p>　　岣嵝山房，逼山、逼溪、逼韬光路，故无径不梁，无屋不阁。门外苍松傲睨，蓊以杂木，冷绿万顷，人面俱失。</p>
<p>　　石桥低磴，可坐十人。寺僧刳竹引泉，桥下交交牙牙，皆为竹节。天启甲子，余键户其中者七阅月，耳饱溪声，目饱清樾。山上下多西栗、边笋，甘芳无比。邻人以山房为市，蓏果、羽族日致之，而独无鱼。乃潴溪为壑，系巨鱼数十头。有客至，辄取鱼给鲜。日晡，必步冷泉亭、包园、飞来峰。一日，缘溪走看佛像，口口骂杨髡。见一波斯坐龙象，蛮女四五献花果，皆裸形，勒石志之，乃真伽像也。余椎落其首，并碎诸蛮女，置溺溲处以报之。寺僧以余为椎佛也，咄咄作怪事，及知为杨髡，皆欢喜赞叹。</p>
<p>　　徐渭《访李岣嵝山人》诗：</p>
<p><center><font color="DeepPink" style="font-weight:bold;">岣嵝诗客学全真，半日深山说鬼神。<br>送到涧声无响处，归来明月满前津。<br>七年火宅三车客，十里荷花两桨人。<br>两岸鸥凫仍似昨，就中应有旧相亲。</font></center></p>

<p>　　王思任《岣嵝僧舍》诗：</p>
<p><center><font color="DeepPink" style="font-weight:bold;">乱苔膏古荫，惨绿蔽新芊。鸟语皆番异，泉心即佛禅。<br>买山应较尺，赊月敢辞钱。多少清凉界，幽僧抱竹眠。</font></center></p>

<hr>

<h2 id="青莲山房"><a href="#青莲山房" class="headerlink" title="青莲山房"></a>青莲山房</h2><p>　　青莲山房，为涵所包公之别墅也。山房多修竹古梅，倚莲花峰，跨曲涧，深岩峭壁，掩映林峦间。公有泉石之癖，日涉成趣。台榭之美，冠绝一时。外以石屑砌坛，柴根编户，富贵之中，又着草野。正如小李将军作丹青界画，楼台细画，虽竹篱茅舍，无非金碧辉煌也。曲房密室，皆储亻待美人，行其中者，至今犹有香艳。当时皆珠翠团簇，锦绣堆成。一室之中，宛转曲折，环绕盘旋，不能即出。主人于此精思巧构，大类迷楼。而后人欲如包公之声伎满前，则亦两浙荐绅先生所绝无者也。今虽数易其主，而过其门者必曰“包氏北庄”。</p>
<p>　　陈继儒《青莲山房》诗：</p>
<p><center><font color="DeepPink" style="font-weight:bold;">造园华丽极，反欲学村庄。编户留柴叶，磊坛带石霜。<br>梅根常塞路，溪水直穿房。觅主无从入，装回走曲廊。<br>主人无俗态，筑圃见文心。竹暗常疑雨，松梵自带琴。<br>牢骚寄声伎，经济储山林。久已无常主，包庄说到今。</font></center></p>

<hr>

<h2 id="呼猿洞"><a href="#呼猿洞" class="headerlink" title="呼猿洞"></a>呼猿洞</h2><p>　　呼猿洞在武林山。晋慧理禅师，常畜黑白二猿，每于灵隐寺月明长啸，二猿隔岫应之，其声清皦。后六朝宋时，有僧智一仿旧迹而畜数猿于山，临涧长啸，则群猿毕集，谓之猿父。好事者施食以斋之，因建饭猿堂。今黑白二猿尚在。有高僧住持，则或见黑猿，或见白猿。具德和尚到山间，则黑白皆见。余于方丈作一对送之：“生公说法，雨堕天花，莫论飞去飞来，顽皮石也会点头。慧理参禅，月明长啸，不问是黑是白，野心猿都能答应。”具和尚在灵隐，声名大著。后以径山佛地谓历代祖师多出于此，徙往径山。事多格迕，为时无几，遂致涅槃。方知盛名难居，虽在缁流，亦不可多取。</p>
<p>　　陈洪绶《呼猿洞》诗：</p>
<p><center><font color="DeepPink" style="font-weight:bold;">慧理是同乡，白猿供使令。以此后来人，十呼十不应。<br>明月在空山，长啸是何意。呼山山自来，麾猿猿不去。<br>痛恨遇真伽，斧斤残怪石。山亦悔飞来，与猿相对泣。<br>洞黑复幽深，恨无巨灵力。余欲锤碎之，白猿当自出。</font></center></p>

<p>　　张岱《呼猿洞》对：</p>
<p><center><font color="DeepPink" style="font-weight:bold;">洞里白猿呼不出，崖前残石悔飞来。</font></center></p>

<hr>

<h2 id="三生石"><a href="#三生石" class="headerlink" title="三生石"></a>三生石</h2><p>　　三生石在下天竺寺后。东坡《圆泽传》曰：洛师惠林寺，故光禄卿李憕居第。禄山陷东都，憕以居守死之。子源，少时以贵游子豪侈善歌闻于时。及憕死，悲愤自誓，不仕，不娶，不食肉，居寺中五十余年。寺有僧圆泽，富而知音。源与之游甚密，促膝交语竟日，人莫能测。一日相约游蜀青城峨嵋山，源欲自荆州溯峡，泽欲取长安斜谷路。源不可，曰：“吾以绝世事，岂可复到京师哉！”泽默然久之，曰：“行止固不由人。”遂自荆州路。舟次南浦，见妇人锦裆负罂而汲者，泽望而叹曰：“吾不欲由此者，为是也。”源惊问之。泽曰：“妇人姓王氏，吾当为之子。孕三岁矣，吾不来，故不得乳。今既见，无可逃之。公当以符咒助吾速生。三日浴儿时，愿公临我，以笑为信。后十三年中秋月夜，杭州天竺寺外，当与公相见。”源悲悔，而为具沐浴易服。至暮，泽亡而妇乳。三日，往观之，儿见源果笑。具以语王氏，出家财葬泽山下。源遂不果行。返寺中，问其徒，则既有治命矣。后十三年，自洛还吴，赴其约。至所约，闻葛洪川畔有牧童扣角而歌之曰：“三生石上旧精魂，赏月吟风不要论。惭愧情人远相访，此身虽异性长存。”呼问：“泽公健否？”答曰：“李公真信士，然俗缘未尽，慎弗相近，惟勤修不堕，乃复相见。”又歌曰：“身前身后事茫茫，欲话因缘恐断肠。吴越山川寻已遍，却回烟棹上瞿唐。”遂去不知所之。后二年，李德裕奏源忠臣子，笃孝，拜谏议大夫。不就，竟死寺中，年八十一。</p>
<p>　　王元章《送僧归中竺》诗：</p>
<p><center><font color="DeepPink" style="font-weight:bold;">天香阁上风如水，千岁岩前云似苔。<br>明月不期穿树出，老夫曾此听猿来。<br>相逢五载无书寄，却忆三生有梦回。<br>乡曲故人凭问讯，孤山梅树几番开。</font></center></p>

<p>　　苏轼《赠下天竺惠净师》诗：<br>　　予去杭十六年而复来，留二年而去。平生自觉出处老少，粗似乐天，虽才名相远，而安分寡求亦庶几焉。三月六日，来别南北山诸道人，而下天竺惠净师以丑石赠，作三绝句：</p>
<p><center><font color="DeepPink" style="font-weight:bold;">当年衫鬓两青青，强说重来慰别情。<br>衰鬓只今无可白，故应相对说来生。<br><br>出处依稀似乐天，敢将衰朽较前贤。<br>便从洛社休官去，犹有闲居二十年。<br><br>在郡依前六百日，山中不记几回来。<br>还将天竺一峰去，欲把云根到处栽。</font></center></p>

<hr>

<h2 id="上天竺"><a href="#上天竺" class="headerlink" title="上天竺"></a>上天竺</h2><p>　　上天竺，晋天福间，僧道翊结茅庵于此。一夕，见毫光发于前涧，晚视之，得一奇木，刻画观音大士像。后汉乾祐间，有僧从勋自洛阳持古佛舍利来，置顶上，妙相庄严，端正殊好，昼放白光，士民崇信。钱武肃王常梦白衣人求葺其居，寤而有感，遂建天竺观音看经院。宋咸平中，浙西久旱，郡守张去华率僚属具幡幢华盖迎请下山，而澍雨沾足。自是有祷辄应，而雨每滂薄不休，世传烂稻龙王焉。南渡时，施舍珍宝，有日月珠、鬼谷珠、猫睛等，虽大内亦所罕见。嘉祐中，沈文通治郡，谓观音以声闻宣佛力，非禅那所居，乃以教易禅，令僧元净号辨才者主之。凿山筑室，几至万础。治平中，郡守蔡襄奏赐“灵感观音”殿额。辨才乃益凿前山，辟地二十有五寻，殿加重檐。建咸四年，兀术入临安，高宗航海。兀术至天竺，见观音像喜之，乃载后车，与《大藏经》并徙而北。时有比丘知完者，率其徒以从。至燕，舍于都城之西南五里，曰玉河乡，建寺奉之。天竺僧乃重以他木刻肖前像，诡曰：“藏之井中，今方出现”，其实并非前像也。乾道三年，建十六观堂，七年，改院为寺，门匾皆御书。庆元三年，改天台教寺。元至元三年毁。五年，僧庆思重建，仍改天竺教寺。元末毁。明洪武初重建，万历二十七年重修。崇祯末年又毁，清初又建。时普陀路绝，天下进香者皆近就天竺，香火之盛，当甲东南。二月十九日，男女宿山之多，殿内外无下足处，与南海潮音寺正等。</p>
<p>　　张京元《上天竺小记》：<br>　　天竺两山相夹，回合若迷。山石俱骨立，石间更绕松篁。过下竺，诸僧鸣钟肃客，寺荒落不堪入。中竺如之。至上竺，山峦环抱，风气甚固，望之亦幽致。</p>
<p>　　萧士玮《上天竺小记》：<br>　　上天竺，叠嶂四周，中忽平旷，巡览迎眺，惊无归路。余知身之入而不知其所由入也。从天竺抵龙井，曲涧茂林，处处有之。一片云、神运石，风气遒逸，神明刻露。选石得此，亦娶妻得姜矣。泉色绀碧，味淡远，与他泉迥矣。</p>
<p>　　苏轼《记天竺诗引》：<br>　　轼年十二，先君自虔州归，谓予言：“近城山中天竺寺，有乐天亲书诗云：‘一山门作两山门，两寺原从一寺分。东涧水流西涧水，南山云起北山云。前台花发后台见，上界钟鸣下界闻。遥想吾师行道处，天香桂子落纷纷。’笔势奇逸，墨迹如新。”今四十七年，予来访之，则诗已亡，有刻石在耳。感涕不已，而作是诗。</p>
<p>　　又《赠上天竺辨才禅师》诗：</p>
<p><center><font color="DeepPink" style="font-weight:bold;">南北一山门，上下两天竺。中有老法师，瘦长如鹳鹄。<br>不知修何行，碧眼照山谷。见之自清凉，洗尽烦恼毒。<br>坐令一都会，方丈礼白足。我有长头儿，角颊峙犀玉。<br>四岁不知行，抱负烦背腹。师来为摩顶，起走趁奔鹿。<br>乃知戒律中，妙用谢羁束。何必言法华，佯狂啖鱼肉。</font></center></p>

<p>　　张岱《天竺柱对》：</p>
<p><center><font color="DeepPink" style="font-weight:bold;">佛亦爱临安，法像自北朝留住。<br>山皆学灵鹫，洛伽从南海飞来。</font></center></p>

<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/西湖梦寻/" rel="tag"><i class="fa fa-tag"></i> 西湖梦寻</a>
          </div>

        


        
    <div class="post-nav">
      <div class="post-nav-item">
    <a href="/古香古色/西湖梦寻/西湖梦寻_1/" rel="prev" title="西湖梦寻 - 卷一 ‧ 西湖北路">
      <i class="fa fa-chevron-left"></i> 西湖梦寻 - 卷一 ‧ 西湖北路
    </a></div>
      <div class="post-nav-item">
    <a href="/古香古色/西湖梦寻/西湖梦寻_3/" rel="next" title="西湖梦寻 - 卷三 ‧ 西湖中路">
      西湖梦寻 - 卷三 ‧ 西湖中路 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#玉泉寺"><span class="nav-text">玉泉寺</span></a></li><li class="nav-item nav-level-2"><a class="nav-link" href="#集庆寺"><span class="nav-text">集庆寺</span></a></li><li class="nav-item nav-level-2"><a class="nav-link" href="#飞来峰"><span class="nav-text">飞来峰</span></a></li><li class="nav-item nav-level-2"><a class="nav-link" href="#冷泉亭"><span class="nav-text">冷泉亭</span></a></li><li class="nav-item nav-level-2"><a class="nav-link" href="#灵隐寺"><span class="nav-text">灵隐寺</span></a></li><li class="nav-item nav-level-2"><a class="nav-link" href="#北高峰"><span class="nav-text">北高峰</span></a></li><li class="nav-item nav-level-2"><a class="nav-link" href="#韬光庵"><span class="nav-text">韬光庵</span></a></li><li class="nav-item nav-level-2"><a class="nav-link" href="#岣嵝山房"><span class="nav-text">岣嵝山房</span></a></li><li class="nav-item nav-level-2"><a class="nav-link" href="#青莲山房"><span class="nav-text">青莲山房</span></a></li><li class="nav-item nav-level-2"><a class="nav-link" href="#呼猿洞"><span class="nav-text">呼猿洞</span></a></li><li class="nav-item nav-level-2"><a class="nav-link" href="#三生石"><span class="nav-text">三生石</span></a></li><li class="nav-item nav-level-2"><a class="nav-link" href="#上天竺"><span class="nav-text">上天竺</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1653</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">7</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">83</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
