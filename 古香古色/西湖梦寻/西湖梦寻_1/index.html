<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="作者：﹝明 ‧ 张岱﹞。   《西湖梦寻》是明末清初文学家张岱所著的一部散文作品集，全书共五卷七十二则，对杭州一带重要的山水景色、佛教寺院、先贤祭祠等进行了全方位的描述，按照总记、北路、西路、中路、南路、外景的空间顺序依次写来，把杭州的古与今展现在读者面前。尤为重要的是，作者在每则记事之后选录先贤时人的诗文若干首（篇），更使山水增辉。这些诗文集中起来，就是一部西湖诗文选。    自序　　余生不辰">
<meta name="keywords" content="西湖梦寻">
<meta property="og:type" content="article">
<meta property="og:title" content="西湖梦寻 - 卷一 ‧ 西湖北路">
<meta property="og:url" content="http://5gpp.github.io/古香古色/西湖梦寻/西湖梦寻_1/index.html">
<meta property="og:site_name" content="横波书苑">
<meta property="og:description" content="作者：﹝明 ‧ 张岱﹞。   《西湖梦寻》是明末清初文学家张岱所著的一部散文作品集，全书共五卷七十二则，对杭州一带重要的山水景色、佛教寺院、先贤祭祠等进行了全方位的描述，按照总记、北路、西路、中路、南路、外景的空间顺序依次写来，把杭州的古与今展现在读者面前。尤为重要的是，作者在每则记事之后选录先贤时人的诗文若干首（篇），更使山水增辉。这些诗文集中起来，就是一部西湖诗文选。    自序　　余生不辰">
<meta property="og:locale" content="zh-CN">
<meta property="og:updated_time" content="2020-06-22T23:57:09.820Z">
<meta name="twitter:card" content="summary">
<meta name="twitter:title" content="西湖梦寻 - 卷一 ‧ 西湖北路">
<meta name="twitter:description" content="作者：﹝明 ‧ 张岱﹞。   《西湖梦寻》是明末清初文学家张岱所著的一部散文作品集，全书共五卷七十二则，对杭州一带重要的山水景色、佛教寺院、先贤祭祠等进行了全方位的描述，按照总记、北路、西路、中路、南路、外景的空间顺序依次写来，把杭州的古与今展现在读者面前。尤为重要的是，作者在每则记事之后选录先贤时人的诗文若干首（篇），更使山水增辉。这些诗文集中起来，就是一部西湖诗文选。    自序　　余生不辰">

<link rel="canonical" href="http://5gpp.github.io/古香古色/西湖梦寻/西湖梦寻_1/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>西湖梦寻 - 卷一 ‧ 西湖北路 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">85</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-photos">

    <a href="/photos/" rel="section"><i class="fa fa-fw fa-camera-retro"></i>相册</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古香古色/西湖梦寻/西湖梦寻_1/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          西湖梦寻 - 卷一 ‧ 西湖北路
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2003-02-08 00:00:00" itemprop="dateCreated datePublished" datetime="2003-02-08T00:00:00+08:00">2003-02-08</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古香古色/" itemprop="url" rel="index"><span itemprop="name">古香古色</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>9.1k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>8 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <blockquote>
<p>作者：﹝明 ‧ 张岱﹞。</p>
</blockquote>
<blockquote>
<p>《西湖梦寻》是明末清初文学家张岱所著的一部散文作品集，全书共五卷七十二则，对杭州一带重要的山水景色、佛教寺院、先贤祭祠等进行了全方位的描述，按照总记、北路、西路、中路、南路、外景的空间顺序依次写来，把杭州的古与今展现在读者面前。尤为重要的是，作者在每则记事之后选录先贤时人的诗文若干首（篇），更使山水增辉。这些诗文集中起来，就是一部西湖诗文选。</p>
</blockquote>
<hr>

<h2 id="自序"><a href="#自序" class="headerlink" title="自序"></a>自序</h2><p>　　余生不辰，阔别西湖二十八载，然西湖无日不入吾梦中，而梦中之西湖，未尝一日别余也。</p>
<p>　　前甲午、丁酉，两至西湖，如涌金门商氏之楼外楼，祁氏之偶居，钱氏、余氏之别墅，及余家之寄园，一带湖庄，仅存瓦砾。则是余梦中所有者，反为西湖所无。及至断桥一望，凡昔日之弱柳夭桃、歌楼舞榭，如洪水淹没，百不存一矣。余乃急急走避，谓余为西湖而来，今所见若此，反不若保我梦中之西湖，尚得完全无恙也。</p>
<p>　　因想余梦与李供奉异。供奉之梦天姥也，如神女名姝，梦所未见，其梦也幻。余之梦西湖也，如家园眷属，梦所故有，其梦也真。今余僦居他氏已二十三载，梦中犹在故居。旧役小傒，今已白头，梦中仍是总角。夙习未除，故态难脱。而今而后，余但向蝶庵岑寂，蘧榻于徐，惟吾旧梦是保，一派西湖景色，犹端然未动也。儿曹诘问，偶为言之，总是梦中说梦，非魇即呓也。</p>
<p>　　因作《梦寻》七十二则，留之后世，以作西湖之影。余犹山中人，归自海上，盛称海错之美，乡人竞来共舐其眼。嗟嗟！金齑瑶柱，过舌即空，则舐眼亦何救其馋哉！</p>
<p>　　岁辛亥七月既望，古剑蝶庵老人张岱题。</p>
<hr>

<h2 id="总记-‧-明圣二湖"><a href="#总记-‧-明圣二湖" class="headerlink" title="总记 ‧ 明圣二湖"></a>总记 ‧ 明圣二湖</h2><p>　　自马臻开鉴湖，而由汉及唐，得名最早。后至北宋，西湖起而夺之，人皆奔走西湖，而鉴湖之淡远，自不及西湖之冶艳矣。至于湘湖则僻处萧然，舟车罕至，故韵士高人无有齿及之者。余弟毅孺常比西湖为美人，湘湖为隐士，鉴湖为神仙。余不谓然。余以湘湖为处子，目氐娗羞涩，犹及见其未嫁之时；而鉴湖为名门闺淑，可钦而不可狎；若西湖则为曲中名妓，声色俱丽，然倚门献笑，人人得而媟亵之矣。人人得而媟亵，故人人得而艳羡；人人得而艳羡，故人人得而轻慢。</p>
<p>　　在春夏则热闹之至，秋冬则冷落矣；在花朝则喧哄之至，月夕则星散矣；在晴明则萍聚之至，雨雪则寂寥矣。故余尝谓：“善读书，无过董遇三馀，而善游湖者，亦无过董遇三馀。董遇曰：‘冬者，岁之馀也；夜者，日之馀也；雨者，月之馀也。’雪巘古梅，何逊烟堤高柳；夜月空明，何逊朝花绰约；雨色涳濛，何逊晴光滟潋。深情领略，是在解人。”即湖上四贤，余亦谓：“乐天之旷达，固不若和靖之静深；邺侯之荒诞，自不若东坡之灵敏也。”其余如贾似道之豪奢，孙东瀛之华赡，虽在西湖数十年，用钱数十万，其于西湖之性情、西湖之风味，实有未曾梦见者在也。世间措大，何得易言游湖。</p>
<p>　　苏轼《夜泛西湖》诗：</p>
<p><center><font color="DeepPink" style="font-weight:bold;">菰蒲无边水茫茫，荷花夜开风露香。<br>渐见灯明出远寺，更待月黑看湖光。</font></center></p>

<p>　　又《湖上夜归》诗：</p>
<p><center><font color="DeepPink" style="font-weight:bold;">我饮不尽器，半酣尤味长。<br>篮舆湖上归，春风吹面凉。<br>行到孤山西，夜色已苍苍。<br>清吟杂梦寐，得句旋已忘。<br>尚记梨花村，依依闻暗香。</font></center></p>

<p>　　又《怀西湖寄晁美叔》诗：</p>
<p><center><font color="DeepPink" style="font-weight:bold;">西湖天下景，游者无愚贤。深浅随所得，谁能识其全。<br>嗟我本狂直，早为世所捐。独专山水乐，付与宁非天。<br>三百六十寺，幽寻遂穷年。所至得其妙，心知口难传。<br>至今清夜梦，耳目余芳鲜。君持使者节，风采烁云烟。<br>清流与碧𪩘，安肯为君妍。胡不屏骑从，暂借僧榻眠。<br>读我壁间诗，清凉洗烦煎。策杖无道路，直造意所使。<br>应逢古渔父，苇间自夤缘。问道若有得，买鱼弗论钱。</font></center></p>

<p>　　李奎《西湖》诗：</p>
<p><center><font color="DeepPink" style="font-weight:bold;">锦帐开桃岸，兰桡系柳津。鸟歌如劝酒，花笑欲留人。<br>钟磬千山夕，楼台十里春。回看香雾里，罗绮六桥新。</font></center></p>

<p>　　苏轼《开西湖》诗：</p>
<p><center><font color="DeepPink" style="font-weight:bold;">伟人谋议不求多，事定纷纭自唯阿。<br>尽放龟鱼还绿净，肯容萧苇障前坡。<br>一朝美事谁能继，百尺苍崖尚可磨。<br>天上列星当亦喜，月明时下浴金波。</font></center></p>

<p>　　周立勋《西湖》诗：</p>
<p><center><font color="DeepPink" style="font-weight:bold;">平湖初涨绿如天，荒草无情不记年。<br>犹有当时歌舞地，西泠烟雨丽人船。</font></center></p>

<p>　　夏炜《西湖竹枝词》：</p>
<p><center><font color="DeepPink" style="font-weight:bold;">四面空波卷笑声，湖光今日最分明。<br>舟人莫定游何外，但望鸳鸯睡处行。<br>平湖竟日只溟濛，不信韶光只此中。<br>笑拾杨花装半臂，恐郎到晚怯春风。<br>行觞次第到湖湾，不许莺花半刻闲。<br>眼看谁家金络马，日驼春色向孤山。<br>春波四合没晴沙，昼在湖船夜在家。<br>怪杀春风归不断，担头原自插梅花。</font></center></p>

<p>　　欧阳修《西湖》诗：</p>
<p><center><font color="DeepPink" style="font-weight:bold;">菡萏香消画舸浮，使君宁复忆扬州。<br>都将二十四桥月，换得西湖十顷秋。</font></center></p>

<p>　　赵子昂《西湖》诗：</p>
<p><center><font color="DeepPink" style="font-weight:bold;">春阴柳絮不能飞，两足蒲芽绿更肥。<br>只恐前呵惊白鹭，独骑款段绕湖归。</font></center></p>

<p>　　袁宏道《西湖总评》诗：</p>
<p><center><font color="DeepPink" style="font-weight:bold;">龙井饶甘泉，飞来富石骨。<br>苏桥十里风，胜果一天月。<br>钱祠无佳处，一片好石码。<br>孤山旧亭子，凉荫满林樾。<br>一年一桃花，一岁一白发。<br>南高看云生，北高见月没。<br>楚人无羽毛，能得凡游越。</font></center></p>

<p>　　范景文《西湖》诗：</p>
<p><center><font color="DeepPink" style="font-weight:bold;">湖边多少游观者，半在断桥烟雨间。<br>尽逐春风看歌舞，凡人着眼看青山。</font></center></p>

<p>　　张岱《西湖》诗：</p>
<p><center><font color="DeepPink" style="font-weight:bold;">追想西湖始，何缘得此名。恍逢西子面，大服古人评。<br>冶艳山川合，风姿烟雨生。奈何呼不已，一往有深情。<br>一望烟光里，苍茫不可寻。吾乡争道上，此地说湖心。<br>泼墨米颠画，移情伯子琴。南华秋水意，千古有人钦。<br>到岸人心去，月来不看湖。渔灯隔水见，堤树带烟糢。<br>真意言词尽，淡妆脂粉无。问谁能领略，此际有髯苏。</font></center></p>

<p>　　又《西湖十景》诗：</p>
<p><center><font color="DeepPink" style="font-weight:bold;">一峰一高人，两人相与语。此地有西湖，勾留不肯去。（两峰插云）<br>湖气冷如冰，月光淡于雪。肯弃与三潭，杭人不看月。（三潭印月）<br>高柳荫长堤，疏疏漏残月。蹩躠步松沙，恍疑是踏雪。（断桥残雪）<br>夜气滃南屏，轻岚薄如纸。钟声出上方，夜渡空江水。（南屏晚钟）<br>烟柳幕桃花，红玉沉秋水。文弱不胜夜，西施刚睡起。（苏堤春晓）<br>颊上带微酡，解颐开笑口。何物醉荷花，暖风原似酒。（曲院风荷）<br>深柳叫黄鹂，清音入空翠。若果有诗肠，不应比鼓吹。（柳浪闻莺）<br>残塔临湖岸，颓然一醉翁。奇情在瓦砾，何必藉人工。（雷峰夕照）<br>秋空见皓月，冷气入林皋。静听孤飞雁，声轻天正高。（平湖秋月）<br>深恨放生池，无端造鱼狱。今来花港中，肯受人拘束？（花港观鱼）</font></center></p>

<p>　　柳耆卿《望海潮》词：（金主阅此词，慕西湖胜景，遂起投鞭渡江之思。）</p>
<p><font color="DeepPink" style="font-weight:bold;">　　东南形胜，三吴都会，钱塘自古繁华。烟柳画桥，风帘翠幕，参差十万人家。云树绕堤沙。怒涛卷霜雪，天堑无涯。市列珠玑，户盈罗绮，竞豪奢。<br>　　重湖叠巘清佳，有三秋桂子，十里荷花。羌管弄晴，菱歌泛夜，嬉嬉钓叟莲娃。千骑拥高牙。乘醉听箫鼓，吟赏烟霞。异日图将好景，归去凤池誇。</font></p>

<p>　　于国宝《风入松》词：</p>
<p><font color="DeepPink" style="font-weight:bold;">　　一春常费买花钱，日日醉湖边。玉骢惯识西湖路，骄嘶过、沽酒楼前。红杏香中箫鼓，绿杨影里秋千。<br>　　暖风十里丽人天，花压鬓云偏。画船载得春归去，余情付、湖水湖烟。明日重扶残醉，来寻陌上花钿。</font></p>

<hr>

<h2 id="玉莲亭"><a href="#玉莲亭" class="headerlink" title="玉莲亭"></a>玉莲亭</h2><p>　　白乐天守杭州，政平讼简。贫民有犯法者，于西湖种树几株；富民有赎罪者，令于西湖开葑田数亩。历任多年，湖葑尽拓，树木成荫。乐天每于此地，载妓看山，寻花问柳。居民设像祀之。亭临湖岸，多种青莲，以象公之洁白。右折而北，为缆舟亭，楼船鳞集，高柳长堤。游人至此买舫入湖者，喧阗如市。东去为玉凫园，湖水一角，僻处城阿，舟楫罕到。</p>
<p>　　寓西湖者，欲避嚣杂，莫于此地为宜。园中有楼，倚窗南望，沙际水明，常见浴凫数百出没波心，此景幽绝。</p>
<p>　　白居易《玉莲亭》诗：</p>
<p><center><font color="DeepPink" style="font-weight:bold;">湖上春来似画图，乱峰围绕水平铺。<br>松排山面千层翠，月照波心一点珠。<br>碧毯绿头抽早麦，青罗裙带展新蒲。<br>未能抛得杭州去，一半勾留是此湖。<br>孤山寺北贾亭西，水面初平云脚低。<br>几处早莺争暖谷，谁家新燕啄春泥。<br>乱花渐欲迷人眼，浅草才能没马蹄。<br>最爱湖东行不足，绿杨阴里白沙堤。</font></center></p>

<hr>

<h2 id="昭庆寺"><a href="#昭庆寺" class="headerlink" title="昭庆寺"></a>昭庆寺</h2><p>　　昭庆寺，自狮子峰、屯霞石发脉，堪舆家谓之火龙。石晋元年始创，毁于钱氏乾德五年。宋太平兴国元年重建，立戒坛。天禧初，改名昭庆。是岁又火。迨明洪武至成化，凡修而火者再。四年奉敕再建，廉访杨继宗监修。有湖州富民应募，挚万金来。殿宇室庐，颇极壮丽。嘉靖三十四年以倭乱，恐贼据为巢，遽火之。事平再造，遂用堪舆家说，辟除民舍，使寺门见水，以厌火灾。隆庆三年复毁。万历十七年，司礼监太监孙隆以织造助建，悬幢列鼎，绝盛一时。而两庑栉比，皆市廛精肆，奇货可居。春时有香市，与南海、天竺、山东香客及乡村妇女儿童，往来交易，人声嘈杂，舌敝耳聋，抵夏方止。崇祯十三年又火，烟焰障天，湖水为赤。及至清初，踵事增华，戒坛整肃，较之前代，尤更庄严。</p>
<p>　　一说建寺时，为钱武肃王八十大寿，寺僧圆净订缁流古朴、天香、胜莲、胜林、慈受、慈云等，结莲社，诵经放生，为王祝寿。每月朔，登坛设戒，居民行香礼佛，以昭王之功德，因名昭庆。今以古德诸号，即为房名。</p>
<p>　　袁宏道《昭庆寺小记》：</p>
<p>　　从武林门而西，望保俶塔，突兀层崖中，则已心飞湖上也。午刻入昭庆，茶毕，即掉小舟入湖。山色如娥，花光如颊，温风如酒，波纹如绫，才一举头，已不觉目酣神醉。此时欲下一语描写不得，大约如东阿王梦中初遇洛神时也。余游西湖始此，时万历丁酉二月十四日也。晚同子公渡净寺，觅小修旧住僧房。取道由六桥、岳坟归。草草领略，未极遍赏。</p>
<p>　　阅数日，陶周望兄弟至。</p>
<p>　　张岱《西湖香市记》：</p>
<p>　　西湖香市，起于花朝，尽于端午。山东进香普陀者日至，嘉湖进香天竺者日至，至则与湖之人市焉，故曰香市。然进香之人市于三天竺，市于岳王坟，市于湖心亭，市于陆宣公祠，无不市，而独凑集于昭庆寺。昭庆寺两廊故无日不市者，三代八朝之古董，蛮夷闽貊之珍异，皆集焉。</p>
<p>　　至香市，则殿中边甬道上下、池左右、山门内外，有屋则摊，无屋则厂，厂外又棚，棚外又摊，节节寸寸。凡胭脂簪珥、牙尺剪刀，以至经典木鱼、伢儿嬉具之类，无不集。此时春暖，桃柳明媚，鼓吹清和，岸无留船，寓无留容，肆无留酿。袁石公所谓“山色如娥，花光如颊，温风如酒，波纹如绫”，已画出西湖三月。而此以香客杂来，光景又别。士女闲都，不胜其村妆野妇之乔画；芳兰芗泽，不胜其合香芫荽之薰蒸；丝竹管弦，不胜其摇鼓合颌笙之聒帐；鼎彝光怪，不胜其泥人竹马之行情；宋元名画，不胜其湖景佛图之纸贵。如逃如逐，如奔如追，撩扑不开，牵挽不住。数百十万男男女女、老老少少，日簇拥于寺之前后左右者，凡四阅月方罢。恐大江以东，断无此二地矣。</p>
<p>　　崇祯庚辰三月，昭庆寺火。是岁及辛已、壬午洊饥，民强半饿死。壬午虏鲠山东，香客断绝，无有至者，市遂废。辛已夏，余在西湖，但见城中饿殍舁出，扛挽相属。时杭州刘太守梦谦，汴梁人，乡里抽丰者多寓西湖，日以民词馈送。有轻薄子改古诗诮之曰：“山不青山楼不楼，西湖歌舞一时休。暖风吹得死人臭，还把杭州送汴州。”可作西湖实录。</p>
<hr>

<h2 id="哇哇宕"><a href="#哇哇宕" class="headerlink" title="哇哇宕"></a>哇哇宕</h2><p>　　哇哇石在棋盘山上。昭庆寺后，有石池深不可测，峭壁横空，方圆可三四亩，空谷相传，声唤声应，如小儿啼焉。上有棋盘石，耸立山顶。其下烈士祠，为朱跸、金胜、祝威诸人，皆宋时死金人难者，以其生前有护卫百姓功，故至今祀之。</p>
<p>　　屠隆《哇哇宕》诗：</p>
<p><center><font color="DeepPink" style="font-weight:bold;">昭庆庄严尽佛图，如何空谷有呱呱。<br>千儿乳坠成贤劫，五觉声闻报给孤。<br>流出桃花缘古宕，飞来怪石入冰壶。<br>隐身岩下传消息，任尔临崖动地呼。</font></center></p>

<hr>

<h2 id="大佛头"><a href="#大佛头" class="headerlink" title="大佛头"></a>大佛头</h2><p>　　大石佛寺，考旧史，秦始皇东游入海，缆舟于此石上。后因贾平章住里湖葛岭，宋大内在凤凰山，相去二十余里，平章闻朝钟响，即下湖船，不用篙楫，用大锦缆绞动盘车，则舟去如驶，大佛头，其系缆石桩也。平章败，后人镌为半身佛像，饰以黄金，构殿覆之，名大石佛院。至元末毁。明永乐间，僧志琳重建，敕赐大佛禅寺。贾秋壑为误国奸人，其于山水书画古董，凡经其鉴赏，无不精妙。所制锦缆，亦自可人。一日临安失火，贾方在半闲堂斗蟋蟀，报者络绎，贾殊不顾，但曰：“至太庙则报。”俄而，报者曰：“火直至太庙矣！”贾从小肩舆，四力士以椎剑护，舁舆人里许即易，倏忽至火所，下令肃然，不过曰：“焚太庙者，斩殿帅。”于是帅率勇士数十人，飞身上屋，一时扑灭。贾虽奸雄，威令必行，亦有快人处。</p>
<p>　　张岱《大石佛院》诗：</p>
<p><center><font color="DeepPink" style="font-weight:bold;">余少爱嬉游，名山恣探讨。<br>泰岳既危峨，补陀复杳渺。<br>天竺放光明，齐云集百鸟。<br>活佛与灵神，金身皆藐小。<br>自到南明山，石佛出云表。<br>食指及拇指，七尺犹未了。<br>宝石更特殊，当年石工巧。<br>岩石数丈高，止塑一头脑。<br>量其半截腰，丈六犹嫌少。<br>问佛凡许长，人天不能晓。<br>但见往来人，盘旋如虱蚤。<br>而我独不然，参禅已到老。<br>入地而摩天，何在非佛道。<br>色相求如来，巨细皆心造。<br>我视大佛头，仍然一茎草。</font></center></p>

<p>　　甄龙友《西湖大佛头赞》：</p>
<p><center><font color="DeepPink" style="font-weight:bold;">色如黄金，面如满月。尽大地人，只见一橛。</font></center></p>

<hr>

<h2 id="保俶塔"><a href="#保俶塔" class="headerlink" title="保俶塔"></a>保俶塔</h2><p>　　宝石山高六十三丈，周一十三里。钱武肃王封寿星宝石山，罗隐为之记。其绝顶为宝峰，有保俶塔，一名宝所塔，盖保俶塔也。宋太平兴国元年，吴越王俶，闻唐亡而惧，乃与妻孙氏、子惟濬、孙承祐入朝，恐其被留，许造塔以保之。称名，尊天子也。至都，赐礼贤宅以居，赏赉甚厚。留两月遣还，赐一黄袱，封识甚固，戒曰：“途中宜密观。”及启之，则皆群臣乞留俶章疏也，俶甚感惧。既归，造塔以报佛恩。保俶之名，遂误为保叔。不知者遂有“保叔缘何不保夫”之句。</p>
<p>　　俶为人敬慎，放归后，每视事，徙坐东偏，谓左右曰：“西北者，神京在焉，天威不违颜咫尺，俶敢宁居乎！”每修省入贡，焚香而后遣之。未几，以地归宋，封俶为淮海国王。其塔，元至正末毁，僧慧炬重建。明成化间又毁，正德九年僧文镛再建。嘉靖元年又毁，二十二年僧永固再建。隆庆三年大风折其顶，塔亦渐圮，万历二十二年重修。其地有寿星石、屯霞石。去寺百步，有看松台，俯临巨壑，凌驾松抄，看者惊悸。</p>
<p>　　塔下石壁孤峭，缘壁有精庐四五间，为天然图画阁。</p>
<p>　　黄久文《冬日登保俶塔》诗：</p>
<p><center><font color="DeepPink" style="font-weight:bold;">当峰一塔微，落木净烟浦。日寒山影瘦，霜泐石棱苦。<br>山云自悠然，来者适为主。与子欲谈心，松风代吾语。</font></center></p>

<p>　　夏公谨《保俶塔》诗：</p>
<p><center><font color="DeepPink" style="font-weight:bold;">客到西湖上，春游尚及时。石门深历险，山阁静凭危。<br>午寺鸣钟乱，风潮去舫迟。清樽欢不极，醉笔更题诗。</font></center></p>

<p>　　钱思复《保俶塔》诗：</p>
<p><center><font color="DeepPink" style="font-weight:bold;">金刹天开画，铁檐风语铃。野云秋共白，江树晚逾青。<br>凿屋岩藏雨，粘崖石坠星。下看湖上客，歌吹正沉冥。</font></center></p>

<hr>

<h2 id="玛瑙寺"><a href="#玛瑙寺" class="headerlink" title="玛瑙寺"></a>玛瑙寺</h2><p>　　玛瑙坡在保俶塔西，碎石文莹，质若玛瑙，土人采之，以镌图篆。晋时遂建玛瑙宝胜院，元末毁，明永乐间重建。有僧芳洲仆夫艺竹得泉，遂名仆夫泉。山巅有阁，凌空特起，凭眺最胜，俗称玛瑙山居。寺中有大钟，侈弇齐适，舒而远闻，上铸《莲经》七卷，《金刚经》三十二分。昼夜十二时，保六僧撞之。每撞一声，则《法华》七卷、《金刚》三十二分，字字皆声。吾想法夜闻钟，起人道念，一至旦昼，无不牿亡。今于平明白昼时听钟声，猛为提醒，大地山河，都为震动，则铿鍧一响，是竟《法华》一转、《般若》一转矣。内典云：人间钟鸣未歇际，地狱众生刑具暂脱此间也。鼎革以后，恐寺僧惰慢，不克如前。</p>
<p>　　张岱《玛瑙寺长鸣钟》诗：</p>
<p><center><font color="DeepPink" style="font-weight:bold;">女娲炼石如炼铜，铸出梵王千斛钟。<br>仆夫泉清洗刷早，半是顽铜半玛瑙。<br>锤金琢玉昆吾刀，盘旋钟纽走蒲牢。<br>十万八千《法华》字，《金刚般若》居其次。<br>贝叶灵文满背腹，一声撞破莲花狱。<br>万鬼桁杨暂脱离，不愁漏尽啼荒鸡。<br>昼夜百刻三千杵，菩萨慈悲泪如雨。<br>森罗殿前免刑戮，恶鬼狰狞齐退役。<br>一击渊渊大地惊，青莲字字有潮音。<br>特为众生解冤结，共听毗庐广长舌。<br>敢言佛说尽荒唐，劳我阇黎日夜忙。<br>安得成汤开一面，吉网罗钳都不见。</font></center></p>

<hr>

<h2 id="智果寺"><a href="#智果寺" class="headerlink" title="智果寺"></a>智果寺</h2><p>　　智果寺，旧在孤山，钱武肃王建。宋绍兴间，造四圣观，徙于大佛寺西。先是东坡守黄州，于潜僧道潜，号参寥子，自吴来访，东坡梦与赋诗，有“寒食清明都过了，石泉槐火一时新”之句。后七年，东坡守杭，参寥卜居智果，有泉出石罅间。寒食之明日，东坡来访，参寥汲泉煮茗，适符所梦。东坡四顾坛壝，谓参寥曰：“某生平未尝至此，而眼界所视，皆若素所经历者。自此上忏堂，当有九十三级。”数之，果如其言，即谓参寥子曰：“某前身寺中僧也，今日寺僧皆吾法属耳，吾死后，当舍身为寺中伽蓝。”参寥遂塑东坡像，供之伽蓝之列，留偈壁间，有：“金刚开口笑钟楼，楼笑金刚雨打头，直待有邻通一线，两重公案一时修。”后寺破败。崇祯壬申，有扬州茂才鲍同德字有邻者，来寓寺中。东坡两次入梦，属以修寺，鲍辞以“贫士安办此？”公曰：“子第为之，自有助子者。”次日，见壁间偈有“有邻”二字，遂心动立愿，作《西泠记梦》，见人辄出示之。一日至邸，遇维扬姚永言，备言其梦。座中有粤东谒选进士宋公兆禴者，甚为骇异。次日，宋公筮仕，遂得仁和。永言怂恿之，宋公力任其艰，寺得再葺。时有泉适出寺后，好事者仍名之参寥泉焉。</p>
<hr>

<h2 id="六贤祠"><a href="#六贤祠" class="headerlink" title="六贤祠"></a>六贤祠</h2><p>　　宋时西湖有三贤祠两：其一在孤山竹阁。三贤者，白乐天、林和靖、苏东坡也。其一在龙井资圣院。三贤者，赵阅道、僧辨才、苏东坡也。宝庆间，袁樵移竹阁三贤祠于苏公堤，建亭馆以沾官酒。或题诗云：“和靖、东坡、白乐天，三人秋菊荐寒泉，而今满面生尘土，欲与袁樵趁酒钱。”又据陈眉公笔记，钱塘有水仙王庙，林和靖祠堂近之。东坡先生以和靖清节映世，遂移神像配食水仙王。黄山谷有《水仙花》诗用此事：“钱塘昔闻水仙庙，荆州今见水仙花，暗香靓色撩诗句，宜在孤山处士家。”则宋时所祀，止和靖一人。明正德三年，郡守杨孟瑛重浚西湖，立四贤祠，以祀李邺侯、白、苏、林四人，杭人益以杨公，称五贤。而后乃祧杨公，增祀周公维新、王公弇州，称六贤祠。张公亮曰：“湖上之祠，宜以久居其地，与风流标令为山水深契者，乃列之。周公冷面，且为神明，有别祠矣。弇州文人，与湖非久要，今并四公而坐，恐难熟热也。”人服其确论。</p>
<p>　　张明弼《六贤祠》诗：</p>
<p><center><font color="DeepPink" style="font-weight:bold;">山川亦自有声气，西湖不易与人热。<br>五日京兆王弇州，冷面臬司号寒铁。<br>原与湖山非久要，心胸不复留风月。<br>犹议当时李邺侯，西泠尚未通舟楫。<br>惟有林苏白乐天，真与烟霞相接纳。<br>风流俎豆自千秋，松风菊露梅花雪。</font></center></p>

<hr>

<h2 id="西泠桥"><a href="#西泠桥" class="headerlink" title="西泠桥"></a>西泠桥</h2><p>　　西泠桥一名西陵，或曰：即苏小小结同心处也。及见方子公诗有云：“‘数声渔笛知何处，疑在西泠第一桥。’陵作泠，苏小恐误。”余曰：“管不得，只西陵便好。且白公断桥诗‘柳色青藏苏小家’，断桥去此不远，岂不可借作西泠故实耶！”昔赵王孙孟坚子固常客武林，值菖蒲节，周公谨同好事者邀子固游西湖。酒酣，子固脱帽，以酒晞发，箕踞歌《离骚》，旁若无人。薄暮入西泠桥，掠孤山，舣舟茂树间，指林麓最幽处，瞪目叫曰：“此真洪谷子、董北苑得意笔也。”邻舟数十，皆惊骇绝叹，以为真谪仙人。得山水之趣味者，东坡之后，复见此人。</p>
<p>　　袁宏道《西泠桥》诗：</p>
<p><center><font color="DeepPink" style="font-weight:bold;">西泠桥，水长在。松叶细如针，不肯结罗带。<br>莺如衫，燕如钗，油壁车，砍为柴，青骢马，自西来。<br>昨日树头花，今日陌上土。恨血与啼魂，一半逐风雨。</font></center></p>

<p>　　又《桃花雨》诗：</p>
<p><center><font color="DeepPink" style="font-weight:bold;">浅碧深红大半残，恶风催雨剪刀寒。<br>桃花不比杭州女，洗却胭脂不耐看。</font></center></p>

<p>　　李流芳《西泠桥题画》：<br>　　余尝为孟旸题扇：“多宝峰头石欲摧，西泠桥边树不开。轻烟薄雾斜阳下，曾泛扁舟小筑来。”西泠桥树色，真使人可念，桥亦自有古色。近闻且改筑，当无复旧观矣。对此怅然。</p>
<hr>

<h2 id="岳王坟"><a href="#岳王坟" class="headerlink" title="岳王坟"></a>岳王坟</h2><p>　　岳鄂王死，狱卒隗顺负其尸，逾城至北山以葬。后朝廷购求葬处，顺之子以告。及启棺如生，乃以礼服殓焉。隗顺，史失载。今之得以崇封祀享，肸蚃千秋，皆顺力也。倪太史元璐曰：“岳王祠，泥范忠武，铁铸桧、卨，人之欲不朽桧、卨也，甚于忠武。”按公之改谥忠武，自隆庆四年。墓前之有秦桧、王氏、万俟卨三像，始于正德八年，指挥李隆以铜铸之，旋为游人挞碎。后增张俊一像。四人反接，跪于丹墀。自万历二十六年，按察司副使范涞易之以铁，游人椎击益狠，四首齐落，而下体为乱石所掷，止露肩背。旁墓为银瓶小姐。王被害，其女抱银瓶坠井中死。杨铁崖乐府曰：“岳家父，国之城；秦家奴，城之倾。皇天不灵，杀我父与兄。嗟我银瓶为我父，缇萦生不赎父死，不如无生。千尺井，一尺瓶，瓶中之水精卫鸣。”墓前有分尸桧。天顺八年，杭州同知马伟锯而植之，首尾分处，以示磔桧状。隆庆五年，大雷击折之。朱太史之俊曰：“一秦桧耳，铁首木心，俱不能保至此。”天启丁卯，浙抚造祠媚珰，穷工极巧，徙苏堤第一桥于百步之外，数日立成，骇其神速。崇祯改元，魏珰败，毁其祠，议以木石修王庙。卜之王，王弗许。</p>
<p>　　岳云，王之养子，年十二从张宪战，得其力，大捷，号曰“赢官人”，军中皆呼焉。手握两铁锤，重八十斤。王征伐，未尝不与，每立奇功，王辄隐之。官至左武大夫、忠州防御使。死年二十二，赠安远军承宣使。所用铁锤犹存。</p>
<p>　　张宪为王部将，屡立战功。绍兴十年，兀术屯兵临颖，宪破其兵，追奔十五里，中原大振。秦桧主和，班师。桧与张俊谋杀岳飞，诱飞部曲能告飞事者，卒无人应。张俊锻炼宪，被掠无完肤，强辩不伏，卒以冤死。景定二年，追封烈文侯。正德十二年，布衣王大祐发地得碣石，乃崇封焉。郡守梁材建庙，修撰唐皋记之。</p>
<p>　　牛皋墓在栖霞岭上。皋字伯远，汝州人，岳鄂王部将，素立战功。秦桧惧其怨己，一日大会众军士，置毒害之。皋将死，叹曰：“吾年近六十，官至侍从郎，一死何恨，但恨和议一成，国家日削。大丈夫不能以马革裹尸报君父，是为叹耳！”</p>
<p>　　张景元《岳坟小记》：<br>　　岳少保坟祠，祠南向，旧在阛阓。孙中贵为买民居，开道临湖，殊惬大观。祠右衣冠葬焉。石门华表，形制不巨，雅有古色。</p>
<p>　　周诗《岳王坟》诗：</p>
<p><center><font color="DeepPink" style="font-weight:bold;">将军埋骨处，过客式英风。北伐生前烈，南枝死后忠。<br>干戈戎马异，涕泪古今同。目断封丘上，苍苍夕照中。</font></center></p>

<p>　　高启《岳王坟》诗：</p>
<p><center><font color="DeepPink" style="font-weight:bold;">大树无枝向北风，千年遗恨泣英雄。班师诏已成三殿，射虏书犹说两宫。<br>每忆上方谁请剑，空嗟高庙自藏弓。栖霞岭上今回首，不见诸陵白雾中。</font></center></p>

<p>　　唐顺之《岳王坟》诗：</p>
<p><center><font color="DeepPink" style="font-weight:bold;">国耻犹未雪，身危亦自甘。九原人不返，万壑气长寒。<br>岂恨藏弓早，终知借剑难。吾生非壮士，于此发冲冠。</font></center></p>

<p>　　蔡汝南《岳王墓》诗：</p>
<p><center><font color="DeepPink" style="font-weight:bold;">谁将三字狱，堕此一长城。北望真堪泪，南枝空自荣。<br>国随身共尽，君恃相为生。落日松风起，犹闻剑戟鸣。</font></center></p>

<p>　　王世贞《岳坟》诗：</p>
<p><center><font color="DeepPink" style="font-weight:bold;">落日松杉覆古碑，英风飒飒动灵祠。空传赤帝中兴诏，自折黄龙大将旗。<br>三殿有人朝北极，六陵无树对南枝。莫将乌喙论勾践，鸟尽弓藏也不悲。</font></center></p>

<p>　　徐渭《岳坟》诗：</p>
<p><center><font color="DeepPink" style="font-weight:bold;">墓门惨淡碧湖中，丹雘朱扉射水红。四海龙蛇寒食后，六陵风雨大江东。<br>英雄几夜乾坤博，忠孝传家俎豆同。肠断两宫终朔雪，年年麦饭隔春风。</font></center></p>

<p>　　张岱《岳王坟》诗：</p>
<p><center><font color="DeepPink" style="font-weight:bold;">西泠烟雨岳王宫，鬼气阴森碧树丛。函谷金人长堕泪，昭陵石马自嘶风。<br>半天雷电金牌冷，一族风波夜壑红。泥塑岳侯铁铸桧，只令千载骂奸雄。</font></center></p>

<p>　　董其昌《岳坟柱对》：</p>
<p><center><font color="DeepPink" style="font-weight:bold;">南人归南，北人归北，小朝廷岂求活耶。<br>孝子死孝，忠臣死忠，大丈夫当如是矣。</font></center></p>

<p>　　张岱《岳坟柱铭》：</p>
<p><center><font color="DeepPink" style="font-weight:bold;">呼天悲铁像，此冤未雪，常闻石马哭昭陵。<br>拓地饮黄龙，厥志当酬，尚见泥兵湿蒋庙。</font></center></p>

<hr>

<h2 id="紫云洞"><a href="#紫云洞" class="headerlink" title="紫云洞"></a>紫云洞</h2><p>　　紫云洞在烟霞岭右。其地怪石苍翠，劈空开裂，山顶层层，如厦屋天构。贾似道命工疏剔建庵，刻大士像于其上。双石相倚为门，清风时来，谽谺透出，久坐使人寒栗。又有一坎突出洞中，蓄水澄洁，莫测其底。洞下有懒云窝，四山围合，竹木掩映，结庵其中。名贤游览至此，每有遗世之思。洞旁一壑幽深，昔人凿石，闻金鼓声而止，遂名“金鼓洞”。洞下有泉，曰“白沙”。好事者取以瀹茗，与虎跑齐名。</p>
<p>　　王思任诗：</p>
<p><center><font color="DeepPink" style="font-weight:bold;">笋舆幽讨遍，大壑气沉沉。山叶逢秋醉，溪声入午喑。<br>是泉从竹护，无石不云深。沁骨凉风至，僧寮絮碧阴。</font></center></p>

<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/西湖梦寻/" rel="tag"><i class="fa fa-tag"></i> 西湖梦寻</a>
          </div>

        


        
    <div class="post-nav">
      <div class="post-nav-item">
    <a href="/古香古色/菜根谭/菜根谭 _5/" rel="prev" title="菜根谭 - 卷五 ‧ 概论">
      <i class="fa fa-chevron-left"></i> 菜根谭 - 卷五 ‧ 概论
    </a></div>
      <div class="post-nav-item">
    <a href="/古香古色/西湖梦寻/西湖梦寻_2/" rel="next" title="西湖梦寻 - 卷二 ‧ 西湖西路">
      西湖梦寻 - 卷二 ‧ 西湖西路 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#自序"><span class="nav-text">自序</span></a></li><li class="nav-item nav-level-2"><a class="nav-link" href="#总记-‧-明圣二湖"><span class="nav-text">总记 ‧ 明圣二湖</span></a></li><li class="nav-item nav-level-2"><a class="nav-link" href="#玉莲亭"><span class="nav-text">玉莲亭</span></a></li><li class="nav-item nav-level-2"><a class="nav-link" href="#昭庆寺"><span class="nav-text">昭庆寺</span></a></li><li class="nav-item nav-level-2"><a class="nav-link" href="#哇哇宕"><span class="nav-text">哇哇宕</span></a></li><li class="nav-item nav-level-2"><a class="nav-link" href="#大佛头"><span class="nav-text">大佛头</span></a></li><li class="nav-item nav-level-2"><a class="nav-link" href="#保俶塔"><span class="nav-text">保俶塔</span></a></li><li class="nav-item nav-level-2"><a class="nav-link" href="#玛瑙寺"><span class="nav-text">玛瑙寺</span></a></li><li class="nav-item nav-level-2"><a class="nav-link" href="#智果寺"><span class="nav-text">智果寺</span></a></li><li class="nav-item nav-level-2"><a class="nav-link" href="#六贤祠"><span class="nav-text">六贤祠</span></a></li><li class="nav-item nav-level-2"><a class="nav-link" href="#西泠桥"><span class="nav-text">西泠桥</span></a></li><li class="nav-item nav-level-2"><a class="nav-link" href="#岳王坟"><span class="nav-text">岳王坟</span></a></li><li class="nav-item nav-level-2"><a class="nav-link" href="#紫云洞"><span class="nav-text">紫云洞</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1655</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">7</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">85</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
