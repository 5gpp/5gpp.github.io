<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="作者：﹝清 ‧ 朱锡绶﹞。   朱锡绶，字筱云，号弁山草衣，江苏太仓入。道光二十六年(1846)举人，曾任知县。能诗，兼工绘画。著有《疏兰仙馆诗集》等。    序　　吾师镇洋朱先生，名锡绶，字撷筠，盛君大士高足弟子也，著作甚富，屡困名场，后作令湖北，不为上官所知，郁郁以殁，祖荫裟轺之年，奉手受教，每当岸帻奋麈，陈说古今，诲童发蒙，使人不倦。自咸丰甲寅，先生作吏南行，遂成契阔。先生诗集已刊版，毁于">
<meta name="keywords" content="幽梦续影">
<meta property="og:type" content="article">
<meta property="og:title" content="幽梦续影">
<meta property="og:url" content="http://5gpp.github.io/古香古色/幽梦续影/幽梦续影/index.html">
<meta property="og:site_name" content="横波书苑">
<meta property="og:description" content="作者：﹝清 ‧ 朱锡绶﹞。   朱锡绶，字筱云，号弁山草衣，江苏太仓入。道光二十六年(1846)举人，曾任知县。能诗，兼工绘画。著有《疏兰仙馆诗集》等。    序　　吾师镇洋朱先生，名锡绶，字撷筠，盛君大士高足弟子也，著作甚富，屡困名场，后作令湖北，不为上官所知，郁郁以殁，祖荫裟轺之年，奉手受教，每当岸帻奋麈，陈说古今，诲童发蒙，使人不倦。自咸丰甲寅，先生作吏南行，遂成契阔。先生诗集已刊版，毁于">
<meta property="og:locale" content="zh-CN">
<meta property="og:updated_time" content="2020-07-04T07:22:45.752Z">
<meta name="twitter:card" content="summary">
<meta name="twitter:title" content="幽梦续影">
<meta name="twitter:description" content="作者：﹝清 ‧ 朱锡绶﹞。   朱锡绶，字筱云，号弁山草衣，江苏太仓入。道光二十六年(1846)举人，曾任知县。能诗，兼工绘画。著有《疏兰仙馆诗集》等。    序　　吾师镇洋朱先生，名锡绶，字撷筠，盛君大士高足弟子也，著作甚富，屡困名场，后作令湖北，不为上官所知，郁郁以殁，祖荫裟轺之年，奉手受教，每当岸帻奋麈，陈说古今，诲童发蒙，使人不倦。自咸丰甲寅，先生作吏南行，遂成契阔。先生诗集已刊版，毁于">

<link rel="canonical" href="http://5gpp.github.io/古香古色/幽梦续影/幽梦续影/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>幽梦续影 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">112</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古香古色/幽梦续影/幽梦续影/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          幽梦续影
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2003-01-20 00:00:00" itemprop="dateCreated datePublished" datetime="2003-01-20T00:00:00+08:00">2003-01-20</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古香古色/" itemprop="url" rel="index"><span itemprop="name">古香古色</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>3.8k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>3 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <blockquote>
<p>作者：﹝清 ‧ 朱锡绶﹞。</p>
</blockquote>
<blockquote>
<p>朱锡绶，字筱云，号弁山草衣，江苏太仓入。道光二十六年(1846)举人，曾任知县。能诗，兼工绘画。著有《疏兰仙馆诗集》等。</p>
</blockquote>
<hr>

<h2 id="序"><a href="#序" class="headerlink" title="序"></a>序</h2><p>　　吾师镇洋朱先生，名锡绶，字撷筠，盛君大士高足弟子也，著作甚富，屡困名场，后作令湖北，不为上官所知，郁郁以殁，祖荫裟轺之年，奉手受教，每当岸帻奋麈，陈说古今，诲童发蒙，使人不倦。自咸丰甲寅，先生作吏南行，遂成契阔。先生诗集已刊版，毁于火，他著述亦不存，仅从亲知传写，得此一编，大率皆阅世观物、涉笔排闷之语。元题曰《幽梦续影》，略如屠赤水、陈麋公所为小品诸书，虽绮语小言，而时多名理。祖荫不忍使先生语言文字无一二存于世间，辄为镂版，以贻胜流。屋乌储胥，聊存遗爱。然流传止此，益用感伤。昔宋明儒门弟子，刊行其师语录，虽琐言鄙语，皆为搜存，不加芟饰。此编之刊，犹斯志也。</p>
<p>　　光绪戊寅四月门人潘祖荫记。</p>
<hr>

<h2 id="正文"><a href="#正文" class="headerlink" title="正文"></a>正文</h2><p>　　真嗜酒者气雄，真嗜茶者神清，真嗜笋者骨臞，真嗜菜者志远。</p>
<p>　　鹤令人逸，马令人俊，兰令人幽，松令人古。</p>
<p>　　善贾无市井气，善文无迂腐气。</p>
<p>　　学导引是眼前地狱，得科第是当世轮回。</p>
<p>　　求忠臣必于孝子，余为下一转语云：求孝子必于情人。</p>
<p>　　造化，善杀风景者也。其尤甚者，使高僧迎显宦，使循吏困下僚，使绝世之姝习弦索，使一羁之士累米盐。</p>
<p>　　日间多静坐，则夜梦不惊，一月多静坐，则文思便逸。</p>
<p>　　观虹销雨霁，是何等气象；观风回海立时，是何等声势。</p>
<p>　　贪人之前莫炫宝，才人之前莫炫文，险人之前莫炫识。</p>
<p>　　文人富贵，起居便带市井；富贵能诗，吐属便带寒酸。</p>
<p>　　花是美人后身。梅，贞女也；梨，才女也；菊，才女之善文章者也；水仙，善诗词者也；荼蘼，善谈禅者也；牡丹，大家中妇也；芍药，名士之妇也；莲，名士之女也，海棠，妖姬也；秋海棠，制于悍妇之艳妾也；茉莉，解事雏鬟也；木芙蓉，中年侍婢也；惟兰为绝代美人，生长名阀，耽于词画，寄心清旷，结想琴筑，然而，闺中待字，不无迟暮之感。优此则绌彼，理有固然，无足怪者。<br>　　<br>　　能食淡饭者方许尝异味，能溷市嚣者方许游名山，能受折磨者方许处功名。</p>
<p>　　非真空不宜谈禅，非真旷不宜谈酒。</p>
<p>　　雨窗作画，笔端便染烟云；雪夜呤诗，纸上如洒冰霰。是谓善得天趣。</p>
<p>　　凶年闻爆竹，愁眼见灯花，客途得家书，病后友人邀听弹琴，俱可破涕为笑。</p>
<p>　　观门径可以知品，观轩馆可以知学，观位置可以知经济，观花卉可以知旨趣，观楹帖可以知吐属，观图画可以知胸次，观童仆可以知器宇，访友人不待亲接言笑也。</p>
<p>　　余亦有三恨，一恨山僧多俗，二恨盛暑多蝇，三恨时文多套。</p>
<p>　　蝶使之俊，蜂使之艳，月使之温，庭中花斡旋造化者也。使名士增情，使美人增态，使香炉茗碗增奇光，使图画书籍增活色，室中花附益造化者也。</p>
<p>　　无风雨不知花之可惜，故风雨者，真惜花者也；无患难不知纔之可爱，故患难者，真爱纔也。风雨不能因惜花而止，患难不能因爱纔而止。</p>
<p>　　琴不可不学，能平纔士之骄矜，剑不可不学，能化书生之懦怯。</p>
<p>　　美味以大嚼尽之，奇境以粗游了之，深情以浅语传之，良辰以酒食度之，富贵以骄奢处之，俱造化本怀。</p>
<p>　　楼之收远景者，宜游观不宜居住；室之无重门者，便启闭不便储藏；庭广则爽，冬累于风；树密则幽，夏累于蝉；水近可以涤暑，蚊集中宵；屋小可以御寒，客窘炎午。君子观居身两全，知处境无两得。<br>　　<br>　　懮时勿纵酒，怒时勿作札。</p>
<p>　　不静坐不知忙之耗神之速，不泛应不知闲之养神者真。</p>
<p>　　笔苍者学为古，笔隽者学为词，笔丽者学为赋，笔肆者学为文。</p>
<p>　　读古碑宜迟，迟则古藻徐呈；读古画宜速，速则古香顿溢；读古诗以挹而后永。</p>
<p>　　物随息生，故数息可以致寿；物随气灭，故任气可以致天。欲长生只在呼吸求之；欲长乐，只在和平求之。</p>
<p>　　雪之妙不能积，云之妙在不留，月之妙在有圆有缺。</p>
<p>　　为雪朱阑，为花粉墙，为鸟疏枝，为鱼广池，为素心开三径。</p>
<p>　　筑园必因石，筑楼必因树，筑榭必因池，筑室必因花。</p>
<p>　　梅绕平台，竹藏曲院，枊护朱楼，海棠依阁，木犀匝庭，牡丹对书斋，藤花蔽绣闼，绣球傍厅，绯桃照池，香草漫山，梧桐覆井，酴縻隐竹，秋色依栏干，百合爷拳石，秋萝亚曲阶，芭蕉障文窗，蔷薇窥疏帘，合欢俯锦帏，柽树花媚纱槅。</p>
<p>　　花底填词，香边制曲，醉后作草，狂来放歌，是谓遣笔四称。</p>
<p>　　谈禅不是好佛，只以空我天怀，谈无不是羡老，只以贞我内养。</p>
<p>　　路之奇者入不宜深，深则来踪易失；山之奇者入不宜浅，浅则异境不呈。<br>　　<br>　　木以动折，金以动缺，火以动焚，水以动溺，惟土宜动。然而思虑伤脾，燔炙生冷皆伤胃，则动中须静耳。</p>
<p>　　习静觉日长，逐忙觉日短，读书觉日可惜。</p>
<p>　　少年处不得顺境，老年处不得逆境，中年处不得闲境。</p>
<p>　　素食则气不浊，独宿则神不浊，默坐则心不浊，读书则口不浊。</p>
<p>　　空山瀑走，绝壑松鸣，是有琴意；危楼雁度，孤艇风来，是有笛意；幽涧花落，疏林鸟坠，是有筑意；书帘波漾，平台月横，是有箫意；清溪絮扑，丛竹雪洒，是有筝意；芭蕉雨粗，莲花漏续，是有鼓意；碧瓯茶沸，绿沼鱼行，是有阮意；玉虫妥烛，金莺坐枝，是有歌意。</p>
<p>　　琴医心，花医肝，香医脾，石医肾，泉医肺，剑医胆。</p>
<p>　　对酒不能歌，盲于口；登山不能赋，盲于笔；古碑不能模，盲于手；名山水不能游，盲于足；奇纔不能交，盲于胸；庸众不能容，盲于腹；危词不能受，盲于耳；心香不能嗅，盲于鼻。</p>
<p>　　静一分，慧一分；忙一分，愦一分。</p>
<p>　　至人无梦，下愚亦无梦，然而文王梦熊，郑人梦鹿。圣人无泪，强悍亦无泪，然而孔子泣麟，项王泣骓。</p>
<p>　　感逝酸鼻，感恩酸心，感情酸手足。</p>
<p>　　水仙以玛瑙为根，翡翠为叶，白玉为花，琥珀为心，而又以西子为色，以合德为香，以飞燕为态，以宓妃为名，花中无第二品矣。</p>
<p>　　小园玩景，各有所宜，风宜环松，雨宜俯涧轩窗，月宜临水平台，雪宜半山楼槛，花宜曲廊洞房，烟宜绕竹孤亭，初日宜峰顶飞楼，晚霞宜池边小彴。雷者天之盛怒，宜危坐佛龛。雾者天之肃气，宜屏居邃闼。</p>
<p>　　富贵作牢骚语，其人必有隐懮；贫贱作意气语，其人必有异能。</p>
<p>　　高枊宜蝉，低花宜蝶，曲径宜竹，浅滩宜芦，此天与人之善顺物理，而不忍颠倒之者也；胜境属僧，奇境属商，别院属美人，穷途属名士，此天与人之善逆物理，而必欲颠倒之者也。</p>
<p>　　名山镇俗，步水涤妄，僧舍避烦，莲花证趣。</p>
<p>　　星象要按星实测，拘不得成图；河道要按河实浚，拘不得成说；民情要按民实求，拘不得成法；药性要按药实咀，拘不得成方。</p>
<p>　　奇山大水，笑之境也；霜晨月夕，笑之时也；浊酒清琴，笑之资也；闲僧侠客，笑之侣也；，抑郁磊落，笑之胸也；长歌中令，笑之宣也；鹘叫猿啼，笑之和也；棕鞋桐帽，笑之人也。</p>
<p>　　医花十剂，壅而补之，水以润之，露以和之，摘以宣之，火以泄之，日以涩之，雨以滑之，风以燥之，祛蠹以养之，纱笼纸帐以护之。</p>
<p>　　雁字不能尽梅，淡字不能尽梨，韵字不能尽水仙，艳字不能尽海棠。</p>
<p>　　樱桃以红胜，金柑以以黄胜，梅子以翠胜，葡萄以紫胜，此果之艳于花者也；银杏之黄，乌柏之红，古柏之苍，筤竿之绿，此叶之艳于花者也。</p>
<p>　　脂粉长丑，锦绣长俗，金珠长悍。</p>
<p>　　雨生绿萌，风生绿情，露生绿精。</p>
<p>　　村树宜诗，山树宜画，园树宜词。</p>
<p>　　抟土成金元不满之欲，画笔成人元不偿之愿，缩地成胜元不扩之胞，感香成梦元不证之因。</p>
<p>　　鸟宣情态，香传情韵，山水开情窟，天地辟情源。</p>
<p>　　将营精舍先种梅，将起画楼先种柳。</p>
<p>　　词章满壁，所嗜不同；花卉满圃，所指不同；粉黛满座，所视不同。</p>
<p>　　爱则知可憎，憎则知可怜。</p>
<p>　　云何出尘？闭户是。云何享福？读书是。</p>
<p>　　厚施与即是备急难，俭婚嫁自然无怨旷，教节省胜于裕留贻。</p>
<p>　　利字从禾，利莫于禾，劝勤耕也；从刀，害莫甚于刀，戒贪得也。</p>
<p>　　乍得勿与，乍失勿取，乍怒勿责，乍喜勿诺。</p>
<p>　　素深沉，一事坦率便能贻误；素和平，一事愤激便足取祸。故接人不可猝然改容，持已不可以偶尔改度。</p>
<p>　　孤洁以骇俗，不如和平以谐俗；啸傲以玩世，不如恭敬以陶世；高峻以拒物，不如宽厚以容物。</p>
<p>　　冬室密，宜焚香；夏室敞，宜垂帘。焚香宜供梅，垂帘宜供兰。</p>
<p>　　楼无重檐则蓄婴武，池无杂影则蓄鹭鸶。园有山始蓄鹿，水有藻始蓄鱼。蓄鹤则临沼围栏，蓄燕则沿梁承板，蓄狸奴则墩必装褥，蓄玉猧则户必垂花。微波菡萏多蓄彩鸳，浅渚菰蒲多蓄文蛤。蓄雉则镜悬不障，蓄兔则草长不除。得美人始蓄画眉，得侠客蓄骏马。</p>
<p>　　任气语少一句，任路让一步，任笔文检一番。</p>
<p>　　以任怨为报德则真切，以罪己为劝人则沉痛。</p>
<p>　　偏是市侩喜通文，偏是俗吏喜勒碑，偏是恶妪喜诵佛，偏是书生喜谈兵。</p>
<p>　　真好色者必不淫，真爱色者必不滥。</p>
<p>　　侠干勿轻结，生人勿轻盟，恐其为我轻死也。</p>
<p>　　宁受呼蹴之惠，勿受敬礼之恩。</p>
<p>　　贫贱时少一攀援，他时少一掣肘；患难时少一请乞，他日少一疚心。</p>
<p>　　舞弊之人能防弊，谋利之人能兴利。</p>
<p>　　善诈者借我疑，善欺者借我察。</p>
<p>　　过施弗谢，自反必太倨，过求弗怒，牻反必太卑。</p>
<p>　　英雄割爱，奸雄割恩。</p>
<p>　　天地自然之利，私之则争；天地自然之害，治之无益。汉魏诗象春，唐诗象夏，宋元诗象秋，有明诗象冬，包含四时，生化万物，其国初诸老之诗乎？</p>
<p>　　鬼谷子方可游说，庄子方可诙谐，屈子方可牢骚，董子方可议论。</p>
<p>　　唐人之诗多类名花，少陵似春兰，幽芳独秀；摩洁似秋菊，冷艳独高；青莲似绿萼梅，仙风骀荡；玉溪似红萼梅，绮思缏娟；韦枊似海红，古媚在骨；沈宋似紫薇，矜贵有情；昌黎似丹桂，天葩洒落；香山似芙蓉蕖，慧相清奇；冬郞似铁梗垂丝；阆仙似檀心磬口；长吉似优钵昙，彩云拥护；飞卿似曼陀罗，琼月玲珑。</p>
<hr>

<h2 id="跋"><a href="#跋" class="headerlink" title="跋"></a>跋</h2><p>　　余重刊《幽梦影》，既蒇吴门潘椒坡明府，远自临湘任所寄示以《幽梦续影》，谓为镇洋朱撷筠大令所着，其弟伯寅尚书所刊，曷不并入，以成合璧。余受而读之，觉词句隽永，与前书颉颃，一新耳目。爰体明府之意趣，付手民。愿与阅是书者，共探其奥而索其旨焉。</p>
<p>　　光绪七年季春月仁和葛元煦理斋识。</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/幽梦续影/" rel="tag"><i class="fa fa-tag"></i> 幽梦续影</a>
          </div>

        


        
    <div class="post-nav">
      <div class="post-nav-item">
    <a href="/古香古色/幽梦影/幽梦影_2/" rel="prev" title="幽梦影 ‧ 二">
      <i class="fa fa-chevron-left"></i> 幽梦影 ‧ 二
    </a></div>
      <div class="post-nav-item">
    <a href="/古香古色/影梅庵忆语/影梅庵忆语_1/" rel="next" title="影梅庵忆语 - 卷一">
      影梅庵忆语 - 卷一 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#序"><span class="nav-text">序</span></a></li><li class="nav-item nav-level-2"><a class="nav-link" href="#正文"><span class="nav-text">正文</span></a></li><li class="nav-item nav-level-2"><a class="nav-link" href="#跋"><span class="nav-text">跋</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1768</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">112</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
