<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="作者：﹝清 ‧ 张潮﹞。   幽梦一帘花影深，清风明月露天真。山川万物皆文史，阅尽沧桑自在身。《幽梦影》，才子之书，亦大思想家之书也。    读经宜冬，其神专也；读史宜夏，其时久也；读诸子宜秋，其致别也；读诸集宜春，其机物也。  曹秋岳曰：可想见其南面百城时。庞笔奴曰：读《幽梦影》则春、夏、秋、冬，无时不宜。   经传宜独坐读，史鉴宜与友共读。  孙恺似曰：深得此中真趣，固难为不知者道。王景州曰">
<meta name="keywords" content="幽梦影">
<meta property="og:type" content="article">
<meta property="og:title" content="幽梦影 ‧ 一">
<meta property="og:url" content="http://5gpp.github.io/古香古色/幽梦影/幽梦影_1/index.html">
<meta property="og:site_name" content="横波书苑">
<meta property="og:description" content="作者：﹝清 ‧ 张潮﹞。   幽梦一帘花影深，清风明月露天真。山川万物皆文史，阅尽沧桑自在身。《幽梦影》，才子之书，亦大思想家之书也。    读经宜冬，其神专也；读史宜夏，其时久也；读诸子宜秋，其致别也；读诸集宜春，其机物也。  曹秋岳曰：可想见其南面百城时。庞笔奴曰：读《幽梦影》则春、夏、秋、冬，无时不宜。   经传宜独坐读，史鉴宜与友共读。  孙恺似曰：深得此中真趣，固难为不知者道。王景州曰">
<meta property="og:locale" content="zh-CN">
<meta property="og:updated_time" content="2020-07-04T07:22:45.710Z">
<meta name="twitter:card" content="summary">
<meta name="twitter:title" content="幽梦影 ‧ 一">
<meta name="twitter:description" content="作者：﹝清 ‧ 张潮﹞。   幽梦一帘花影深，清风明月露天真。山川万物皆文史，阅尽沧桑自在身。《幽梦影》，才子之书，亦大思想家之书也。    读经宜冬，其神专也；读史宜夏，其时久也；读诸子宜秋，其致别也；读诸集宜春，其机物也。  曹秋岳曰：可想见其南面百城时。庞笔奴曰：读《幽梦影》则春、夏、秋、冬，无时不宜。   经传宜独坐读，史鉴宜与友共读。  孙恺似曰：深得此中真趣，固难为不知者道。王景州曰">

<link rel="canonical" href="http://5gpp.github.io/古香古色/幽梦影/幽梦影_1/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>幽梦影 ‧ 一 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">112</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古香古色/幽梦影/幽梦影_1/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          幽梦影 ‧ 一
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2003-01-18 00:00:00" itemprop="dateCreated datePublished" datetime="2003-01-18T00:00:00+08:00">2003-01-18</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古香古色/" itemprop="url" rel="index"><span itemprop="name">古香古色</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>11k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>10 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <blockquote>
<p>作者：﹝清 ‧ 张潮﹞。</p>
</blockquote>
<blockquote>
<p>幽梦一帘花影深，清风明月露天真。山川万物皆文史，阅尽沧桑自在身。《幽梦影》，才子之书，亦大思想家之书也。</p>
</blockquote>
<hr>

<p><strong>读经宜冬，其神专也；读史宜夏，其时久也；读诸子宜秋，其致别也；读诸集宜春，其机物也。</strong></p>
<blockquote>
<p>曹秋岳曰：可想见其南面百城时。<br>庞笔奴曰：读《幽梦影》则春、夏、秋、冬，无时不宜。</p>
</blockquote>
<p><br></p>
<p><strong>经传宜独坐读，史鉴宜与友共读。</strong></p>
<blockquote>
<p>孙恺似曰：深得此中真趣，固难为不知者道。<br>王景州曰：如无好友，即红友亦可。</p>
</blockquote>
<p><br></p>
<p><strong>无善无恶是圣人，善多恶少是贤者，善少恶多是庸人，有恶无善是小人，有善无恶是仙佛。</strong></p>
<blockquote>
<p>黄九烟曰：今人“一介不与”者甚多，普天之下皆半边圣人也。“利之不庸”者亦复不少。<br>江含徵曰：先恶后善是回头人，先善后恶是两截人。<br>殷日戒曰：貌善而心恶者是奸人，亦当分别。<br>冒青若曰：昔人云：“善可为而不可为。”唐解元诗云：“善亦懒为何况恶！”当于有无多少中，更进一层。</p>
</blockquote>
<p><br></p>
<p><strong>天下有一人知己，可以不恨。不独人也，物亦有之。如菊以渊明为知己，梅以和靖为知己，竹以子猷为知己，莲以濂溪为知己，桃以避秦人为知己，杏以董奉为知己，石以米颠为知己，荔枝以太真为知己，茶以卢仝、陆羽为知己，香草以灵均为知己，莼鲈以季鹰为知己，蕉以怀素为知己，瓜以邵平为知己，鸡以处宗为知己，鹅以右军为知己，鼓以祢衡为知己，琵琶以明妃为知己。一与之订，千秋不移。若松之于秦始，鹤之于卫懿，正所谓不可与作缘者也。</strong></p>
<blockquote>
<p>查二瞻曰：此非松、鹤有求于秦始、卫懿，不幸为其所近，欲避之而不能耳。<br>殷日戒曰：二君究非知松、鹤者，然亦无损其为松、鹤。<br>周星远曰：鹤于卫懿，犹当感恩。至吕政五大夫之爵，直是唐突十八公耳。<br>王名友曰：松遇封，鹤乘轩，还是知己。世间尚有剧松煮鹤者，此又秦、卫之罪人也。<br>张竹坡曰：人中无知己，而下求于物，是物幸而人不幸矣。物不遇知己而滥用于人，是人快而物不快矣。可见知己之难，知其难方能知其乐。</p>
</blockquote>
<p><br></p>
<p><strong>为月忧云，为书忧蠹，为花忧风雨，为才子、佳人忧命薄，真是菩萨心肠。</strong></p>
<blockquote>
<p>余淡心曰：洵如君言，亦安有乐时耶！<br>孙松坪曰：所谓“君子有终身之忧”者耶！<br>黄交三曰：“为才子、佳人忧命薄”一语，真令人泪湿青衫。<br>张竹坡曰：第四忧，恐命薄者消受不起。<br>江含徵曰：我读此书时，不免为蟹忧雾。<br>竹坡又曰：江子此言，直是为自己忧蟹耳。<br>尤悔庵曰：杞人忧天，嫠妇忧国，无乃类是。</p>
</blockquote>
<p><br></p>
<p><strong>花不可以无蝶，山不可以无泉，石不可以无苔，水不可以无藻，乔木不可以无藤萝，人不可以无癖。</strong></p>
<blockquote>
<p>黄石闾曰：“事到可传皆具癖”，正谓此耳。<br>孙松坪曰：和长舆却未许藉口。</p>
</blockquote>
<p><br></p>
<p><strong>春听鸟声，夏听蝉声，秋听虫声，冬听雪声，白昼听棋声，月下听箫声，山中听松风声，水际听欺乃声，方不虚生此世耳。若恶少斥辱，悍妻诟谇，真不若耳聋也。</strong></p>
<blockquote>
<p>黄仙裳曰：此诸种声颇易得，在人能领略耳。<br>朱菊山曰：山老所居，乃城市山林，故其言如此。若我辈日在广陵城市中，求一鸟声，不啻如凤凰之鸣，顾可易言耶！<br>释中洲曰：昔文殊选二十五位圆通，以普门耳根为第一。今心斋居士耳根不减普门。吾他日选圆通，自当以心斋为第一矣。<br>张竹坡曰：久客者，欲听儿辈读书声，了不可得。<br>张迂庵曰：可见对恶少J陴妻，尚不若日与禽虫周旋也。<br>又曰：读此，方知先生耳聋之妙。</p>
</blockquote>
<p><br></p>
<p><strong>上元须酌豪友，端午须酌丽友，七夕须酌韵友，中秋须酌淡友，重九须酌逸友。</strong></p>
<blockquote>
<p>朱菊山曰：我于诸友中，当何所属耶？<br>王武徵曰：君当在豪与韵之间耳。<br>王名友曰：维扬丽友多，豪友少，韵友更少。至于淡友、逸友，则削迹矣。<br>张竹坡曰：诸友易得，发心酌之者为难能耳。<br>顾天石曰：除夕须酌不得意之友。<br>徐砚谷曰：惟我则无时不可酌耳。<br>尤谨庸曰：上元酌灯，端午酌采丝，七夕酌双星，中秋酌月，重九酌菊，则吾友俱备矣。</p>
</blockquote>
<p><br></p>
<p><strong>鳞虫中金鱼，羽虫中紫燕，可云物类神仙。正如东方曼倩避世金马门，人不得而害之。</strong></p>
<blockquote>
<p>江含徵曰：金鱼之所以免汤镬者，以其色胜而味苦耳。昔人有以重价觅奇特者以馈邑侯，邑侯他日谓之日：“贤所赠花鱼，殊无味。”盖已烹之矣。世岂少削圆方竹杖者哉！</p>
</blockquote>
<p><br></p>
<p><strong>入世须学东方曼倩，出世须学佛印了元。</strong></p>
<blockquote>
<p>江含徵曰：武帝高明喜杀，而曼倩能免于死者，亦全赖吃了长生酒耳。<br>殷日戒曰：曼倩诗有云：“依隐玩世，诡时不逢。”此其所以免死也。<br>石天外曰：入得世，然后出得世。入世出世，打成一片，方有得心应手处。</p>
</blockquote>
<p><br></p>
<p><strong>赏花宜对佳人，醉月宜对韵人，映雪宜对高人。</strong></p>
<blockquote>
<p>余淡心日：花即佳人，月即韵人，雪即高人。既已赏花、醉月、映雪，即与对佳人、韵人、高人无异也。<br>江含徵曰：若对此君仍大嚼，世间那有扬州鹤！<br>张竹坡日：聚花、月、雪于一时，合佳、韵、高为一人，吾当不赏而心醉矣。</p>
</blockquote>
<p><br></p>
<p><strong>对渊博友，如读异书；对风雅友，如读名人诗文；对谨饬友，如读圣贤经传；对滑稽友，如阅传奇小说。</strong></p>
<blockquote>
<p>李圣许曰：读这几种书，亦如对这几种友。<br>张竹坡曰：善于读书、取友之言。</p>
</blockquote>
<p><br></p>
<p><strong>楷书须如文人，草书须如名将，行书介乎二者之间，如羊叔子缓带轻裘，正是佳处。</strong></p>
<blockquote>
<p>程桦老曰：心斋不工书法，乃解作此语耶！<br>张竹坡曰：所以羲之必做右将军。</p>
</blockquote>
<p><br></p>
<p><strong>人须求可入诗，物须求可入画。</strong></p>
<blockquote>
<p>龚半千曰：物之不可入画者，猪也，阿堵物也，恶少年也。<br>张竹坡曰：诗亦求可见得人，画亦求可像个物。<br>石天外曰：人须求可入画，物须求可入诗，亦妙。</p>
</blockquote>
<p><br></p>
<p><strong>少年人须有老成之识见，老成人须有少年之襟怀。</strong></p>
<blockquote>
<p>江含徵日：今之钟鸣漏尽、白发盈头者，若多收几斛麦，便欲置侧室，岂非有少年襟怀耶！独是少年老成者少耳。<br>张竹坡日：十七八岁便有妾，亦居然少年老成。<br>李若金曰：老而腐板，定非豪杰。<br>王司直日：如此方不使岁月弄人。</p>
</blockquote>
<p><br></p>
<p><strong>春者，天之本怀；秋者，天之别调。</strong></p>
<blockquote>
<p>石天外曰：此是透彻性命关头语。<br>袁江中曰：得春气者，人之本怀；得秋气者，人之别调。<br>尤悔庵日：夏者，天之客气；冬者，天之素风。<br>陆云士日：和神当春，清节为秋，天在人中矣。</p>
</blockquote>
<p><br></p>
<p><strong>昔人云：若无花月美人，不愿生此世界。予益一语云：若无翰墨棋酒，不必定作人身。</strong></p>
<blockquote>
<p>殷日戒曰：枉为人身，生在世界者，急宜猛省。<br>顾天石曰：海外诸国，决无翰、墨、棋、酒，即有，亦不与吾同，一般有人，何也？<br>胡会来曰：若无豪杰、文人，亦不须要此世界。</p>
</blockquote>
<p><br></p>
<p><strong>愿在木而为樗，愿在草而为蓍，愿在鸟而为鸥，愿在兽而为廌，愿在虫而为蝶，愿在鱼而为鲲。</strong></p>
<blockquote>
<p>吴园次曰：较之《闲情》一赋，所愿更自不同。<br>郑破水曰：我愿生生世世为顽石。<br>尤悔庵曰：第一大愿。<br>又曰：愿在人而为梦。<br>尤慧珠曰：我亦有大愿，愿在梦而为影。<br>弟木山曰：前四愿皆是相反。盖“前知”则必多“才”，“忘机”则不能“触邪”也。</p>
</blockquote>
<p><br></p>
<p><strong>黄九烟先生云：“古今人必有其偶双，千古而无偶者，其惟盘古乎！”予谓：“盘古亦未尝无偶，但我辈不及见耳。其人为谁？即此劫尽时，最后一人是也。”</strong></p>
<blockquote>
<p>孙松坪曰：如此眼光，何啻出牛背上耶！<br>洪秋士日：偶亦不必定是两人，有三人为偶者，有四人为偶者，有五、六、七、八人为偶者，是又不可不知。</p>
</blockquote>
<p><br></p>
<p><strong>古人以冬为三余，予谓当以夏为三余：晨起者，夜之余；夜坐者，昼之余；午睡者，应酬人事之余。古人诗云“我爱夏日长”，洵不诬也。</strong></p>
<blockquote>
<p>张竹坡曰：眼前问冬夏皆有余者，能几人乎？<br>张迂庵曰：此当是先生辛未年以前语。</p>
</blockquote>
<p><br></p>
<p><strong>庄周梦为蝴蝶，庄周之幸也；蝴蝶梦为庄周，蝴蝶之不幸也。</strong></p>
<blockquote>
<p>黄九烟曰：惟庄周乃能梦为蝴蝶，惟蝴蝶乃能梦为庄周耳。若世之扰扰红尘者，其能有此等梦乎！<br>孙恺似曰：君于梦之中又占其梦耶！<br>江含徵曰：周之喜梦为蝴蝶者，以其入花深也。若梦甫酣而乍醒，则又如嗜酒者梦赴席而为妻惊醒，不得不痛加诟谇矣。<br>张竹坡曰：我何不幸而为蝴蝶之梦者？</p>
</blockquote>
<p><br></p>
<p><strong>艺花可以邀蝶，累石可以邀云，栽松可以邀风，贮水可以邀萍，筑台可以邀月，种蕉可以邀雨，植柳可以邀蝉。</strong></p>
<blockquote>
<p>曹秋岳曰：藏书可以邀友。<br>崔莲峰曰：酿酒可以邀我。<br>尤艮斋曰：安得此贤主人？<br>尤慧珠曰：贤主人非心斋而谁乎？<br>倪永清曰：选诗可以邀谤。<br>陆云士曰：积德可以邀天，力耕可以邀地，乃无意相邀。而若邀之者，与邀名邀利者迥异。<br>庞天池曰：不仁可以邀富。</p>
</blockquote>
<p><br></p>
<p><strong>景有言之极幽而实萧索者，烟雨也；境有言之极雅而实难堪者，贫病也；声有言之极韵而实粗鄙者，卖花声也。</strong></p>
<blockquote>
<p>谢海翁曰：物有言之极俗而实可爱者，阿堵物也。<br>张竹坡曰：我幸得极雅之境。</p>
</blockquote>
<p><br></p>
<p><strong>才子而富贵，定从福、慧双修得来。</strong></p>
<blockquote>
<p>冒青若曰：才子富贵难兼。若能运用富贵，才是才子，才是福、慧双修。世岂无才子而富贵者乎？徒自贪著，无济于人，仍是有福无慧。<br>陈鹤山曰：释氏云：修福不修慧，象身挂璎珞；修慧不修福，罗汉供应薄。正以其难兼耳。山翁发为此论，直是夫子自道。<br>江含徵曰：宁可拼一副菜园肚皮，不可有一副酒肉面孔。</p>
</blockquote>
<p><br></p>
<p><strong>新月恨其易沉，缺月恨其迟上。</strong></p>
<blockquote>
<p>孔东塘曰：我唯以月之迟早为睡之迟早耳。<br>孙松坪曰：第勿使浮云点缀，尘滓太清，足矣。<br>冒青若曰：天道忌盈。沉与迟，请君勿恨。<br>张竹坡曰：易沉、迟上，可以卜君子之进退。</p>
</blockquote>
<p><br></p>
<p><strong>躬耕吾所不能，学灌园而已矣；樵薪吾所不能，学薙草而已矣。</strong></p>
<blockquote>
<p>汪扶晨曰：不为老农，而为老圃，可云半个樊迟。<br>释菌人曰：以灌园、薙草自任，自待可谓不薄。然笔端隐隐有“非其种者，锄而去之”之意。<br>王司直曰：予自名为识字农夫，得毋妄甚！</p>
</blockquote>
<p><br></p>
<p><strong>一恨书囊易蛀，二恨夏夜有蚊，三恨月台易漏，四恨菊叶多焦，五恨松多大蚁，六恨竹多落叶，七恨桂荷易谢，八恨薜萝藏虺，九恨架花生刺，十恨河豚多毒。</strong></p>
<blockquote>
<p>江药庵曰：黄山松并无大蚁，可以不恨。<br>张竹坡曰：安得诸恨物尽有黄山乎！<br>石天外曰：予另有二恨：一日才人无行，二曰佳人薄命。</p>
</blockquote>
<p><br></p>
<p><strong>楼上看山，城头看雪，灯前看月，舟中看霞，月下看美人，另是一番情境。</strong></p>
<blockquote>
<p>江允凝曰：黄山看云，更佳。<br>倪永清曰：做官时看进士，分金处看文人。<br>毕右万曰：予每于雨后看柳，觉尘襟俱涤。<br>尤谨庸曰：山上看雪，雪中看花，花中看美人，亦可。</p>
</blockquote>
<p><br></p>
<p><strong>山之光，水之声，月之色，花之香，文人之韵致，美人之姿态，皆无可名状，无可执著，真足以摄召魂梦，颠倒情思。</strong></p>
<blockquote>
<p>吴街南曰：以极有韵致之文人，与极有姿态之美人，共坐于山、水、花、月间，不知此时魂梦何如？情思何如？</p>
</blockquote>
<p><br></p>
<p><strong>假使梦能自主，虽千里无难命驾，可不羡长房之缩地；死者可以晤对，可不需少君之招魂；五岳可以卧游，可不俟婚嫁之尽毕。</strong></p>
<blockquote>
<p>黄九烟曰：予尝谓“鬼有时胜于人”，正以其能自主耳。<br>江含徵曰：吾恐“上穷碧落下黄泉，两地茫茫皆不见”也。<br>张竹坡曰：梦魂能自主，则可一生死，通人鬼。真见道之言矣。</p>
</blockquote>
<p><br></p>
<p><strong>昭君以和亲而显，刘蕡以下第而传。可谓之不幸，不可谓之缺陷。</strong></p>
<blockquote>
<p>江含徵曰：若故折黄雀腿而后医之，亦不可。<br>尤悔庵日：不然，一老宫人，一低进士耳。</p>
</blockquote>
<p><br></p>
<p><strong>以爱花之心爱美人，则领略自饶别趣；以爱美人之心爱花，则护惜倍有深情。</strong></p>
<blockquote>
<p>冒辟疆曰：能如此，方是真领略、真护惜也。<br>张竹坡曰：花与美人，何幸遇此东君。</p>
</blockquote>
<p><br></p>
<p><strong>美人之胜于花者，解语也；花之胜于美人者，生香也。二者不可得兼，舍生香而取解语者也。</strong></p>
<blockquote>
<p>王勿翦曰：飞燕吹气若兰，合德体自生香，薛瑶英肌肉皆香。则美人又何尝不生香也！</p>
</blockquote>
<p><br></p>
<p><strong>窗内人于窗纸上作字，吾于窗外观之，极佳。</strong></p>
<blockquote>
<p>江含徵曰：若索债人于窗外纸上画，吾且望之却走矣。</p>
</blockquote>
<p><br></p>
<p><strong>少年读书，如隙中窥月；中年读书，如庭中望月；老年读书，如台上玩月。皆以阅历之浅深为所得之浅深耳。</strong></p>
<blockquote>
<p>黄交三曰：真能知读书痛痒者也。<br>张竹坡曰：吾叔此论，直置身广寒宫里，下视大千世界，皆清光似水矣。<br>毕右万曰：吾以为学道亦有浅深之别。</p>
</blockquote>
<p><br></p>
<p><strong>吾欲致书雨师：春雨宜始于上元节后 (观灯已毕)，至清明十日前之内(雨止桃开)，及谷雨节中；夏雨宜于每月上弦之前，及下弦之后(免碍于月)；秋雨宜于孟秋、季秋之上、下二旬(八月为玩月胜境)；至若三冬，正可不必雨也。</strong></p>
<blockquote>
<p>孔东塘曰：君若果有此牍，吾愿作致书邮也。<br>余生生曰：使天而雨粟，虽自元旦雨至除夕，亦未为不可。<br>张竹坡曰：此书独不可致于巫山雨师。</p>
</blockquote>
<p><br></p>
<p><strong>为浊富，不若为清贫；以忧生，不若以乐死。</strong></p>
<blockquote>
<p>李圣许曰：顺理而生，虽忧不忧；逆理而死，虽乐不乐。<br>吴野人曰：我宁愿为浊富。<br>张竹坡曰：我愿太奢，欲为清富，焉能遂愿！</p>
</blockquote>
<p><br></p>
<p><strong>天下唯鬼最富，生前囊无一文，死后每饶楮镪；天下唯鬼最尊，生前或受欺凌，死后必多跪拜。</strong></p>
<blockquote>
<p>吴野人曰：世于贫士，辄目为穷鬼，则又何也？<br>陈康畴曰：穷鬼若死，即并称尊矣。</p>
</blockquote>
<p><br></p>
<p><strong>蝶为才子之化身，花乃美人之别号。</strong></p>
<blockquote>
<p>张竹坡曰：蝶入花房香满衣，是反以金屋贮才子矣。</p>
</blockquote>
<p><br></p>
<p><strong>因雪想高士，因花想美人，因酒想侠客，因月想好友，因山水想得意诗文。</strong></p>
<blockquote>
<p>弟木山曰：佘每见人一长、一技，即思效之；虽至琐屑，亦不厌也。大约是爱博而情不专。<br>张竹坡曰：多情语令人泣下。<br>尤谨庸曰：因得意诗文，想心斋矣。<br>李季子曰：此善于设想者。<br>陆云士曰：临川谓：“想内成，因中见。”与此相发。</p>
</blockquote>
<p><br></p>
<p><strong>闻鹅声，如在白门；闻橹声，如在三吴；闻滩声，如在浙江；闻羸马项下铃铎声，如在长安道上。</strong></p>
<blockquote>
<p>聂晋人曰：南无观世音菩萨摩诃萨。<br>倪永清曰：众音寂灭时，叉作么生话会？</p>
</blockquote>
<p><br></p>
<p><strong>一岁诸节，以上元为第一，中秋次之，五日、九日又次之。</strong></p>
<blockquote>
<p>张竹坡曰：一岁当以我畅意日为佳节。<br>顾天石曰：跻上元于中秋之上，未免尚耽绮习。</p>
</blockquote>
<p><br></p>
<p><strong>雨之为物，能令昼短，能令夜长。</strong></p>
<blockquote>
<p>张竹坡曰：雨之为物，能令天闭眼，能令地生毛，能为水国广封疆。</p>
</blockquote>
<p><br></p>
<p><strong>古之不传于今者，啸也，剑术也，弹棋也，打球也。</strong></p>
<blockquote>
<p>黄九烟曰：古之绝胜于今者，官妓、女道士也。<br>张竹坡曰：今之绝胜于古者，能吏也，猾棍也，无耻也。<br>庞天池曰：今之必不能传于后者，八股也。</p>
</blockquote>
<p><br></p>
<p><strong>诗僧时复有之，若道士之能诗者，不啻空谷足音，何也？</strong></p>
<blockquote>
<p>毕右万曰：僧、道能诗，亦非难事；但惜僧、道不知禅玄耳。<br>顾天石曰：道于三教中，原属第三。应是根器最钝人做，那得会诗！轩辕弥明，昌黎寓言耳。<br>尤谨庸曰：僧家势利第一，能诗次之。<br>倪永清曰：我所恨者，辟谷之法不传。</p>
</blockquote>
<p><br></p>
<p><strong>当为花中之萱草，毋为鸟中之杜鹃。</strong></p>
<blockquote>
<p>袁翔甫补评曰：萱草忘忧，杜鹃啼血。悲欢哀乐，何去何从？</p>
</blockquote>
<p><br></p>
<p><strong>物之稚者，皆不可厌，惟驴独否。</strong></p>
<blockquote>
<p>黄略似曰：物之老者，皆可厌；惟松与梅则否。<br>倪永清曰：惟癖于驴者，则不厌之。</p>
</blockquote>
<p><br></p>
<p><strong>女子自十四五岁至二十四五岁，此十年中，无论燕、秦、吴、越，其音大都娇媚动人；一睹其貌，则美恶判然矣。“耳闻不如目见”，于此益信。</strong></p>
<blockquote>
<p>吴听翁曰：我向以耳根之有余，补目力之不足；今读此，乃知卿言亦复佳也。<br>江含徵曰：帘为妓衣，亦殊有见。<br>张竹坡曰：家有少年丑婢者，当令隔屏私语，灭烛侍寝。何如？<br>倪永清曰：若逢关貌而恶声者，又当何如？</p>
</blockquote>
<p><br></p>
<p><strong>寻乐境，乃学仙；避苦趣，乃学佛。佛家所谓“极乐世界”者，盖谓众苦之所不到也。</strong></p>
<blockquote>
<p>江含徵曰：著败絮行荆棘中，固是苦事；彼披忍辱铠者，亦未得优游自到也。<br>陆云士曰：空诸所有，受即是空。其为苦乐，不足言矣，故学佛优于学仙。</p>
</blockquote>
<p><br></p>
<p><strong>富贵而劳悴，不若安闲之贫贱；贫贱而骄傲，不若谦恭之富贵。</strong></p>
<blockquote>
<p>曹实庵曰：富贵而又安闲，自能谦恭也。<br>许师六曰：富贵而又谦恭，乃能安闲耳。<br>张竹坡曰：谦恭安闲，乃能长富贵也。<br>张迂庵曰：安闲乃能骄傲，劳悴则必谦恭。</p>
</blockquote>
<p><br></p>
<p><strong>目不能自见，鼻不能自嗅，舌不能自舐，手不能自握，惟耳能自闻其声。</strong></p>
<blockquote>
<p>弟木山曰：岂不闻心不在焉、听而不闻乎？兄其诳我哉！<br>张竹坡曰：心能自信。<br>释师昂曰：古德云：眉与目不相识，只为太近。</p>
</blockquote>
<p><br></p>
<p><strong>凡声皆宜远听，惟听琴则远近皆宜。</strong></p>
<blockquote>
<p>王名友曰：松涛声、瀑布声、箫笛声、潮声、读书声、钟声、梵声，皆宜远听；惟琴声、度曲声、雪声，非至近不能得其离合抑扬之妙。<br>庞天池曰：凡色皆宜近看，惟山色远近皆宜。</p>
</blockquote>
<p><br></p>
<p><strong>目不能识字，其闷尤过于盲；手不能执管，其苦更甚于哑。</strong></p>
<blockquote>
<p>陈鹤山曰：君独未知今之不识字、不握管者，其乐尤过于不盲、不哑者也。</p>
</blockquote>
<p><br></p>
<p><strong>并头联句，交颈论文，宫中应制，历使属国，皆极人间乐事。</strong></p>
<blockquote>
<p>狄立人曰：既已并头、交颈，即欲联句、论文，恐亦有所不暇。<br>汪舟次曰：历使属国，殊不易易。<br>孙松坪曰：邯郸旧梦，对此惘然。<br>张竹坡曰：并头、交颈，乐事也；联句、论文，亦乐事也。是以两乐并为一乐者，则当以两夜并一夜方妙。然其乐一刻，胜于一日矣。<br>沈契掌曰：恐天亦见妒。</p>
</blockquote>
<p><br></p>
<p><strong>《水浒传》武松诘蒋门神云：“为何不姓李？”此语殊妙。盖姓实有佳有劣，如华、如柳、如云、如苏、如乔，皆极风韵；若夫毛也、赖也、焦也、牛也，则皆尘于目而棘于耳者也。</strong></p>
<blockquote>
<p>先渭求曰：然则君为何不姓李耶？<br>张竹坡曰：止闻今张昔李，不闻今李昔张也。</p>
</blockquote>
<p><br></p>
<p><strong>花之宜于目而复宜于鼻者，梅也，菊也，兰也，水仙也，珠兰也，莲也；止宜于鼻者，橼也，桂也，瑞香也，栀子也，茉莉也，木香也，玫瑰也，腊梅也。余则皆宜于目者也。花与叶俱可观者，秋海棠为最，荷次之，海棠、酴醾、虞美人、水仙又次之；叶胜于花者，止雁来红、美人蕉而已；花与叶俱不足观者，紫薇也，辛夷也。</strong></p>
<blockquote>
<p>周星远曰：山老可当花阵一面。<br>张竹坡曰：以一叶而能胜诸花者，此君也。</p>
</blockquote>
<p><br></p>
<p><strong>高语山林者，辄不喜谈市朝事。审若此，则当并废《史》、《汉》诸书而不读矣。盖诸书所载者，皆古之市朝也。</strong></p>
<blockquote>
<p>张竹坡曰：高语者，必是虚声处士；真入山者，方能经纶市朝。</p>
</blockquote>
<p><br></p>
<p><strong>云之为物，或崔巍如山，或潋滟如水，或如人，或如兽，或如鸟毳，或如鱼鳞；故天下万物皆可画，惟云不能画。世所画云，亦强名耳。</strong></p>
<blockquote>
<p>何蔚宗曰：天下百官皆可做，惟教官不可做。做教官者，皆谪戍耳。<br>张竹坡曰：云有反面、正面，有阴阳、向背，有层次、内外。细观其与日相映，则知其明处乃一面，暗处又一面。尝谓古今无一画云手，不谓《幽梦影》中先得我心。</p>
</blockquote>
<p><br></p>
<p><strong>值太平世，生湖山郡；官长廉静，家道优裕；娶妇贤淑，生子聪慧。人生如此，可云全福。</strong></p>
<blockquote>
<p>许筱林曰：若以粗笨愚蠢之人当之，则负却造物。<br>江含徵曰：此是黑面老子要思量做鬼处。<br>吴岱观曰：过屠门而大嚼，虽不得肉，亦且快意。<br>李荔园日：贤淑、聪慧，尤贵永年，否则福不全。</p>
</blockquote>
<p><br></p>
<p><strong>天下器玩之类，其制日工，其价日贱，毋惑乎民之贫也。</strong></p>
<blockquote>
<p>张竹坡曰：由于民贫，故益工；而益贱，若不贫，如何肯贱？</p>
</blockquote>
<p><br></p>
<p><strong>养花胆瓶，其式之高低大小，须与花相称；而色之浅深浓淡，又须与花相反。</strong></p>
<blockquote>
<p>程穆倩曰：足补袁中郎《瓶史》所未逮。<br>张竹坡曰：夫如此，有不甘去南枝而生香于几案之右者乎！名花心足矣。<br>王宓草曰：须知相反者，正欲其相称也。</p>
</blockquote>
<p><br></p>
<p><strong>春雨如恩诏，夏雨如赦书，秋雨如挽歌。</strong></p>
<blockquote>
<p>张谐石曰：我辈居恒苦饥，但愿夏雨如馒头耳。<br>张竹坡曰：赦书太多，亦不甚妙。</p>
</blockquote>
<p><br></p>
<p><strong>十岁为神童，二十、三十为才子，四十、五十为名臣，六十为神仙，可谓全人矣。</strong></p>
<blockquote>
<p>江含徵曰：此却不可知，盖神童原有仙骨故也，只恐中间做名臣时，堕落名利场中耳。<br>杨圣藻曰：人孰不想？难得有此全福！<br>张竹坡曰：神童、才子由于己，可能也；名臣由于君，仙由于天，不可必也。<br>顾天石曰：六十神仙，似乎太早。</p>
</blockquote>
<p><br></p>
<p><strong>武人不苟战，是为武中之文；文人不迂腐，是为文中之武。</strong></p>
<blockquote>
<p>梅定九曰：近日文人不迂腐者颇多，心斋亦其一也。<br>顾天石曰：然则心斋直谓之武夫可乎？笑笑。<br>王司直曰：是真文人，必不迂腐。</p>
</blockquote>
<p><br></p>
<p><strong>文人讲武事，大都纸上谈兵；武将论文章，半属道听途说。</strong></p>
<blockquote>
<p>吴街南曰：今之武将讲武事，亦属纸上谈兵；今之文人论文章，大都道听途说。</p>
</blockquote>
<p><br></p>
<p><strong>斗方止三种可存：佳诗文一也，新题目二也，精款式三也。</strong></p>
<blockquote>
<p>闵宾连日：近年斗方名士甚多，不知能入吾心斋彀中否也？</p>
</blockquote>
<p><br></p>
<p><strong>情必近于痴而始真，才必兼乎趣而始化。</strong></p>
<blockquote>
<p>陆云士曰：真情种真才子能为此言。<br>顾天石曰：才兼乎趣，非心斋不足当之。<br>尤慧珠曰：余情而痴则有之，才而趣则未能也。</p>
</blockquote>
<p><br></p>
<p><strong>凡花色之娇媚者，多不甚香；瓣之千层者，多不结实。甚矣！全才之难也！兼之者，其惟莲乎！</strong></p>
<blockquote>
<p>殷日戒曰：花、叶、根、实无所不空，亦无不适于用，莲则全有其德者也。<br>贯玉曰：莲花易谢，所谓有全才而无全福也。<br>王丹麓曰：我欲荔枝有好花，牡丹有佳实，方妙。<br>尤谨庸曰：全才必为人所忌，莲花故名君子。</p>
</blockquote>
<p><br></p>
<p><strong>著得一部新书，便是千秋大业；注得一部古书，允为万世宏功。</strong></p>
<blockquote>
<p>黄交三曰：世间难事，注书第一。大要于极寻常书，要看出作者苦心。<br>张竹坡曰：注书无难，天使人得安居无累，有可以注书之时与地为难耳。</p>
</blockquote>
<p><br></p>
<p><strong>延名师训子弟，入名山习举业，丐名士代捉刀，三者都无是处。</strong></p>
<blockquote>
<p>陈康畴曰：大抵名而已矣，好歹原未必著意。<br>殷日戒曰：况今之所谓名乎！</p>
</blockquote>
<p><br></p>
<p><strong>积画以成字，积字以成句，积句以成篇，谓之文。文体日增，至八股而遂止。如古文、如诗、如赋、如词、如曲、如说部、如传奇小说，皆自无而有。方其未有之时，固不料后来之有此一体也。逮既有此一体之后，又若天造地设，为世必应有之物。然自明以来，未见有创一体裁新人耳目者。遥计百年之后，必有其人，惜乎不及见耳！</strong></p>
<blockquote>
<p>陈康畴曰：天下事，从意起。山来今日既作此想，安知其来生不即为此辈翻新之士乎！惜乎今人不及知耳。<br>陈鹤山曰：此是先生应以创体身得度者，即现创体身而为设法。<br>孙恺似曰：读心斋别集，拈四子书题，以五七言韵体行之，无不入妙，叹其独绝。此则直可当先生自序也。<br>张竹坡曰：见及于此，是必能创之者。吾拭目以待新裁。</p>
</blockquote>
<p><br></p>
<p><strong>云映日而成霞，泉挂岩而成瀑。所托者异，而名亦因之。此友道之所以可贵也。</strong></p>
<blockquote>
<p>张竹坡曰：非日而云不映，非岩而泉不挂。此友道之所以当择也。</p>
</blockquote>
<p><br></p>
<p><strong>大家之文，吾爱之慕之，吾愿学之；名家之文，吾爱之慕之，吾不敢学之。学大家而不得，所谓“刻鹄不成尚类鹜”也；学名家而不得，则是“画虎不成反类狗”矣。</strong></p>
<blockquote>
<p>黄旧樵曰：我则异于是，最恶世之貌为大家者。<br>殷日戒曰：彼不曾闯其藩篱，乌能窥其阃奥！只说得隔壁话耳。<br>张竹坡曰：今人读得一两句名家，便自称大家矣。</p>
</blockquote>
<p><br></p>
<p><strong>由戒得定，由定得慧，勉强渐近自然；炼精化气，炼气化神，清虚有何渣滓！</strong></p>
<blockquote>
<p>袁中江曰：此二氏之学也。吾儒何独不然！<br>陆云士曰：《楞严经》、《参同契》精义尽涵在内。<br>尤悔庵曰：极平常语，然道在是矣。</p>
</blockquote>
<p><br></p>
<p><strong>南北东西，一定之位也；前后左右，无定之位也。</strong></p>
<blockquote>
<p>张竹坡曰：闻天地昼夜旋转，则此东西南北，亦无定之位也。或者天地外贮此天地者，当有一定耳。</p>
</blockquote>
<p><br></p>
<p><strong>予尝谓二氏不可废，非袭夫大养济院之陈言也。盖名山胜境，我辈每思褰裳就之，使非琳宫梵刹，则倦时无可驻足，饥时谁与授餐！忽有疾风暴雨，五大夫果真足恃乎？又或丘壑深邃，非一日可了。岂能露宿以待明日乎？虎豹蛇虺能保其不为人患乎？又或为士大夫所有，果能不问主人，任我之登陟凭吊，而莫之禁乎？</strong></p>
<p><br></p>
<p><strong>不特此也。甲之所有，乙思起而夺之，是启争端也。祖父之所创建，子孙贫，力不能修葺。其倾颓之状，反足令山川减色矣。</strong></p>
<p><br></p>
<p><strong>然此特就名山胜境言之耳。即城市之内，与夫四达之衢，亦不可少此一种。客游可作居停，一也；长途可以稍憩，二也；夏之茗，冬之姜汤，复可以济役夫负戴之困，三也。凡此皆就事理言之，非二氏福报之说也。</strong></p>
<blockquote>
<p>释中洲曰：此论一出，量无悭檀越矣。<br>张竹坡曰：如此处置此辈甚妥。但不得令其于人家丧事诵经，吉事拜忏；装金为像，铸铜作身；房如宫殿，器御钟鼓，动说因果；虽饮酒食肉，娶妻生子，总无不可。<br>石天外曰：天地生气，大抵五十年一聚。生气一聚，必有刀兵、饥馑、瘟疫以收其生气。此古今一治一乱，必然之数也。自佛入中国，用剃度出家法，绝其后嗣，天地盖欲以佛节古今之生气也。所以，唐、宋、元、明以来，剃度者多，而刀兵去刀数稍减于春秋、战国、秦、汉诸时也。然则佛氏且未必无功于天地，宁特人类已哉！</p>
</blockquote>
<p><br></p>
<p><strong>虽不善书，而笔砚不可不精；虽不业医，而验方不可不存；虽不工弈，而楸枰不可不备。</strong></p>
<blockquote>
<p>江含徵曰：虽不善饮，而良酝不可不藏，此坡仙之所以为坡仙也。<br>顾天石曰：虽不好色，而美女妖童不可不蓄。<br>毕右万曰：虽不习武，而弓矢不可不张。</p>
</blockquote>
<p><br></p>
<p><strong>方外不必戒酒，但须戒俗；红裙不必通文，但须得趣。</strong></p>
<blockquote>
<p>朱其恭曰：以不戒酒之方外，遇不通文之红裙，必有可观。<br>陈定九曰：我不善饮，而方外不饮酒者誓不与之语；红裙若不识趣，亦不乐与近。<br>释浮村曰：得居士此论，我辈可放心豪饮矣。<br>弟东囿曰：方外并戒了化缘，方妙。</p>
</blockquote>
<p><br></p>
<p><strong>梅边之石宜古，松下之石宜拙，竹傍之石宜瘦，盆内之石宜巧。</strong></p>
<blockquote>
<p>周星远曰：论石至此，直可作九品中正。<br>释中洲曰：位置相当，足见胸次。</p>
</blockquote>
<p><br></p>
<p><strong>律己宜带秋气，处世宜带春气。</strong></p>
<blockquote>
<p>孙松楸曰：君子所以有矜群而无争党也。<br>胡静夫曰：合夷、惠为一人，吾愿亲炙之。<br>尤悔庵曰：皮里春秋。</p>
</blockquote>
<p><br></p>
<p><strong>厌催租之败意，亟宜早早完粮；喜老衲之谈禅，难免常常布施。</strong></p>
<blockquote>
<p>释中洲曰：居士辈之实情，吾僧家之私冀，直被一笔写出矣。<br>瞎尊者曰：我不会谈禅，亦不敢妄求布施，惟闲写青山卖耳。</p>
</blockquote>
<p><br></p>
<p><strong>松下听琴，月下听箫，涧边听瀑布，山中听梵呗，觉耳中别有不同。</strong></p>
<blockquote>
<p>张竹坡曰：其不同处，有难于向不知者道。<br>倪永清曰：识得不同二字，方许享此清听。</p>
</blockquote>
<p><br></p>
<p><strong>月下听禅，旨趣益远；月下说剑，肝胆益真；月下论诗，风致益幽；月下对美人，情意益笃。</strong></p>
<blockquote>
<p>袁士旦曰：溽暑中赴华筵，冰雪中应考试，阴雨中对道学先生，与此况味何如？</p>
</blockquote>
<p><br></p>
<p><strong>有地上之山水，有画上之山水，有梦中之山水，有胸中之山水。地上者，妙在丘壑深邃；画上者，妙在笔墨淋漓；梦中者，妙在景象变幻；胸中者，妙在位置自如。</strong></p>
<blockquote>
<p>周星远曰：心斋《幽梦影》中文字，其妙亦在景象变幻。<br>殷日戒曰：若诗文中之山水，其幽深变幻更不可以名状。<br>江含徵曰：但不可有面上之山水。<br>余香祖曰：余境况不佳，水穷山尽矣。</p>
</blockquote>
<p><br></p>
<p><strong>一日之计种蕉，一岁之计种竹，十年之计种柳，百年之计种松。</strong></p>
<blockquote>
<p>周星远曰：千秋之计，其著书乎？<br>张竹坡曰：百世之计种德。</p>
</blockquote>
<p><br></p>
<p><strong>春雨宜读书，夏雨宜弈棋，秋雨宜检藏，冬雨宜饮酒。</strong></p>
<blockquote>
<p>周星远曰：四时惟秋雨最难听，然予谓无分今雨、旧雨，听之要皆宜于饮也。</p>
</blockquote>
<p><br></p>
<p><strong>诗文之体，得秋气为佳；词曲之体，得春气为佳。</strong></p>
<blockquote>
<p>江含徵曰：调有惨淡悲伤者，亦须相称。<br>殷日戒曰：陶诗，欧文，亦似以春气胜。</p>
</blockquote>
<p><br></p>
<p><strong>抄写之笔墨，不必过求其佳；若施之缣素，则不可不求其佳。诵读之书籍，不必过求其备；若以供稽考，则不可不求其备。游历之山水，不必过求其妙；若因之卜居，则不可不求其妙。</strong></p>
<blockquote>
<p>冒辟疆曰：外遇之女色，不必过求其美；若以作姬妾，则不可不求其美。<br>倪永清曰：观其区处条理，所在经济可知。<br>王司直曰：求其所当求，而不求其所不必求。</p>
</blockquote>
<p><br></p>
<p><strong>人非圣贤，安能无所不知！只知其一，惟恐不止其一，复求知其二者，上也；止知其一，因人言始知有其二者，次也；止知其一，人言有其二而莫之信者，又其次也；止知其一，恶人言有其二者，斯下之下矣。</strong></p>
<blockquote>
<p>周星远曰：兼听则聪，心斋所以深于知也。<br>倪永清曰：圣贤大学问，不意于清语得之。</p>
</blockquote>
<p><br></p>
<p><strong>史官所纪者，直世界也；职方所载者，横世界也。</strong></p>
<blockquote>
<p>袁中江曰：众宰官所治者，斜世界也。<br>尤悔庵曰：普天下所行者，混沌世界也。<br>顾天石曰：吾尝思天上之天堂，何处筑基？地下之地狱，何处出气？世界固有不可思议者！</p>
</blockquote>
<p><br></p>
<p><strong>先天八卦，竖看者也；后天八卦，横看者也。</strong></p>
<blockquote>
<p>吴街南曰：横看竖看，皆看不著。<br>钱目天曰：何如袖手旁观！</p>
</blockquote>
<p><br></p>
<p><strong>藏书不难，能看为难；看书不难，能读为难；读书不难，能用为难；能用不难，能记为难。</strong></p>
<blockquote>
<p>洪去芜曰：心斋以“能记”次于“能用”之后，想亦苦记性不如耳。世固有能记而不能用者。<br>王端人曰：能记、能用，方是真藏书人。<br>张竹坡曰：能记固难，能行尤难。</p>
</blockquote>
<p><br></p>
<p><strong>求知己于朋友易，求知己于妻妾难，求知己于君臣则尤难之难。</strong></p>
<blockquote>
<p>王名友曰：求知己于妾易，求知己于妻难，求知己于有妾之妻尤难。<br>张竹坡曰：求知己于兄弟亦难。<br>江含徵曰：求知己于鬼神则反易耳。</p>
</blockquote>
<p><br></p>
<p><strong>何谓善人？无损于世者，则谓之善人；何谓恶人？有害于世者，则谓之恶人。</strong></p>
<blockquote>
<p>江含徵曰：尚有有害于世而反邀善人之誉，此实为好利而显为名高者，则又恶人之尤。</p>
</blockquote>
<p><br></p>
<p><strong>有工夫读书，谓之福；有力量济人，谓之福；有学问著述，谓之福；无是非到耳，谓之福；有多闻、直谅之友，谓之福。</strong></p>
<blockquote>
<p>殷日戒曰：我本薄福人，宜行求福事，在随时儆醒而已。<br>杨圣藻曰：在我者可必，在人者不能必。<br>王丹麓曰：备此福者，惟我心斋。<br>李水樵曰：五福骈臻固佳，苟得其半者，亦不得谓之无福。<br>倪永清曰：直谅之友，富贵人久拒之矣，何心斋反求之也？</p>
</blockquote>
<p><br></p>
<p><strong>人莫乐于闲，非无所事事之谓也。闲则能读书，闲则能游名胜，闲则能交益友，闲则能饮酒，闲则能著书。天下之乐，孰大于是？</strong></p>
<blockquote>
<p>陈鹤山曰：然则正是极忙处。<br>黄交三曰：闲字前，有止敬功夫，方能到此。<br>尤悔庵曰：昔人云“忙里偷闲”，闲而可偷，盗亦有道矣。<br>李若金曰：闲固难得。有此五者，方不负闲字。</p>
</blockquote>
<p><br></p>
<p><strong>文章是案头之山水，山水是地上之文章。</strong></p>
<blockquote>
<p>李圣许曰：文章必明秀，方可作案头山水；山水必曲折，乃可名地上文章。</p>
</blockquote>
<p><br></p>
<p><strong>平上去入，乃一定之至理。然入声之为字也少，不得谓凡字皆有四声也。世之调平仄者，于入声之无其字者，往往以不相合之音隶于其下。为所隶者，苟无平上去之三声，则是以寡妇配鳏夫，犹之可也。若所隶之字自有其平上去之三声，而欲强以从我，则是干有夫之妇矣，其可乎？</strong></p>
<p><br></p>
<p><strong>姑就诗韵言之，如东、冬韵，无入声者也，今人尽调之以东、董、冻、督。夫督之为音，当附于都、睹、妒之下；若属之于东、董、冻，又何以处夫都、睹、妒乎？若东、都二字俱以督字为入声，则是一妇而两夫矣。三江无入声者也，今人尽调之以江、讲、绛、觉，殊不知觉之为音，当附于交、绞、教之下者也。诸如此类，不胜其举。然则如之何而后可？曰：鳏者听其鳏，寡者听其寡，夫妇全者安其全，各不相干而已矣。</strong></p>
<blockquote>
<p>石天外曰：中州韵无入声，是有夫无妇，天下皆成旷夫世界矣。</p>
</blockquote>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/幽梦影/" rel="tag"><i class="fa fa-tag"></i> 幽梦影</a>
          </div>

        


        
    <div class="post-nav">
      <div class="post-nav-item">
    <a href="/古香古色/小窗幽记/小窗幽记_12/" rel="prev" title="小窗幽记 - 卷十二 ‧ 集倩篇">
      <i class="fa fa-chevron-left"></i> 小窗幽记 - 卷十二 ‧ 集倩篇
    </a></div>
      <div class="post-nav-item">
    <a href="/古香古色/幽梦影/幽梦影_2/" rel="next" title="幽梦影 ‧ 二">
      幽梦影 ‧ 二 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1768</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">112</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
