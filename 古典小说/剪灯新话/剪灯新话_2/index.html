<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="01. 令狐生冥梦录　　令狐撰者，刚直之士也，生而不信神灵，傲诞自得。有言及鬼神变化幽冥果报之事，必大言折之。所居邻近，有乌老者，家资巨富。贪求不止，敢为不义，凶恶著闻。一夕，病卒。卒之三日而再苏。人问其故，则曰：“吾殁之后，家人广为佛事，多焚楮币，冥官喜之，因是得还。”撰闻之，尤其不忿，曰：“始吾谓世间贪官污吏受财曲法，富者纳贿而得全，贫者无资而抵罪，岂意冥府乃更甚焉！”因赋诗曰： 　　一陌金钱">
<meta name="keywords" content="剪灯新话">
<meta property="og:type" content="article">
<meta property="og:title" content="剪灯新话 - 卷二">
<meta property="og:url" content="http://5gpp.github.io/古典小说/剪灯新话/剪灯新话_2/index.html">
<meta property="og:site_name" content="横波书苑">
<meta property="og:description" content="01. 令狐生冥梦录　　令狐撰者，刚直之士也，生而不信神灵，傲诞自得。有言及鬼神变化幽冥果报之事，必大言折之。所居邻近，有乌老者，家资巨富。贪求不止，敢为不义，凶恶著闻。一夕，病卒。卒之三日而再苏。人问其故，则曰：“吾殁之后，家人广为佛事，多焚楮币，冥官喜之，因是得还。”撰闻之，尤其不忿，曰：“始吾谓世间贪官污吏受财曲法，富者纳贿而得全，贫者无资而抵罪，岂意冥府乃更甚焉！”因赋诗曰： 　　一陌金钱">
<meta property="og:locale" content="zh-CN">
<meta property="og:updated_time" content="2020-07-04T07:22:37.107Z">
<meta name="twitter:card" content="summary">
<meta name="twitter:title" content="剪灯新话 - 卷二">
<meta name="twitter:description" content="01. 令狐生冥梦录　　令狐撰者，刚直之士也，生而不信神灵，傲诞自得。有言及鬼神变化幽冥果报之事，必大言折之。所居邻近，有乌老者，家资巨富。贪求不止，敢为不义，凶恶著闻。一夕，病卒。卒之三日而再苏。人问其故，则曰：“吾殁之后，家人广为佛事，多焚楮币，冥官喜之，因是得还。”撰闻之，尤其不忿，曰：“始吾谓世间贪官污吏受财曲法，富者纳贿而得全，贫者无资而抵罪，岂意冥府乃更甚焉！”因赋诗曰： 　　一陌金钱">

<link rel="canonical" href="http://5gpp.github.io/古典小说/剪灯新话/剪灯新话_2/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>剪灯新话 - 卷二 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">112</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/古典小说/剪灯新话/剪灯新话_2/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="碧水远连深洞府，红尘平没老乾坤">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          剪灯新话 - 卷二
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2000-10-19 00:00:00" itemprop="dateCreated datePublished" datetime="2000-10-19T00:00:00+08:00">2000-10-19</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/古典小说/" itemprop="url" rel="index"><span itemprop="name">古典小说</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>10k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>9 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <h2 id="01-令狐生冥梦录"><a href="#01-令狐生冥梦录" class="headerlink" title="01. 令狐生冥梦录"></a>01. 令狐生冥梦录</h2><p>　　令狐撰者，刚直之士也，生而不信神灵，傲诞自得。有言及鬼神变化幽冥果报之事，必大言折之。所居邻近，有乌老者，家资巨富。贪求不止，敢为不义，凶恶著闻。一夕，病卒。卒之三日而再苏。人问其故，则曰：“吾殁之后，家人广为佛事，多焚楮币，冥官喜之，因是得还。”撰闻之，尤其不忿，曰：“始吾谓世间贪官污吏受财曲法，富者纳贿而得全，贫者无资而抵罪，岂意冥府乃更甚焉！”因赋诗曰：</p>
<p>　　一陌金钱便返魂，公私随处可通门！<br>　　鬼神有德开生路，日月无光照覆盆。<br>　　贫者何缘蒙佛力？富家容易受天恩。<br>　　早知善恶都无报，多积黄金遗子孙！</p>
<p>　　诗成，朗吟数过。是夜，明烛独坐。忽有二鬼使，状貌狞恶，径至其前，曰：“地府奉追。”撰大惊，方欲辞避。一人执其衣，一人挽其带，驱迫出门。足不履地，须臾已至。见大官府若世间台、省之状。二使将撰入门，遥望殿上有王者被冕据案而坐。二使挟撰伏于阶下，上殿致命曰：“奉命追令狐撰已至。”即闻王者厉声曰：“既读儒书，不知自检，敢为狂辞，诬我官府！合付犁舌狱。”遂有鬼卒数人，牵捽令去。撰大惧，攀挽槛楯不得去，俄而槛折，乃大呼曰：“令狐撰人间儒士，无罪受刑，皇天有知，乞赐昭鉴！”见殿上有一绿袍秉笏者，号称明法，禀于王曰：“此人好讦，遽尔加罪，必不肯伏，不若令其供责所犯，明正其罪，当无词也。”王曰：“善！”乃有一吏，操纸笔置于撰前，逼其供状。撰固称无罪，不知所供。忽闻殿上曰：“汝言无罪，所谓‘一陌金钱便返魂，公私随处可通门’，谁所作也？”撰始大悟，即下笔大书以供曰：</p>
<p>　　伏以混沦二气，初分天地之形；高下三才，不列鬼神之数。降自中古，始肇多端。焚币帛以通神，诵经文以谄佛。于是名山大泽，咸有灵焉；古庙丛祠，亦多主者。盖以群生昏瞆，众类冥顽。或长恶以不悛，或行凶而自恣。以强凌弱，恃富欺贫。上不孝于君亲，下不睦于宗党。贪财悖义，见利忘恩。天门高而九重莫知，地府深而十殿是列。立锉烧舂磨之状，具轮回报应之科；使为善者劝而益勤，为恶者惩而知戒。可谓法之至密，道之至公。然而威令所行，既前瞻而后仰；聪明所及，反小察而大遗。贫者入狱而受殃，富者转经而兔罪。惟取伤弓之鸟，每漏吞舟之鱼。赏罚之条，不宜如是。至如撰者，三生贱士，一介穷儒。左枝右梧，未免儿啼女哭；东涂西抹，不救命蹇时乖。偶以不平而鸣，遽获多言之咎。悔噬脐而莫及，耻摇尾而乞怜。今蒙责其罪名，逼其状伏。批龙鳞，探尤颔，岂敢求生；料虎头，编虎须，固知受祸。言止此矣，伏乞鉴之！</p>
<p>　　王览毕，批曰：“令狐撰持论颇正，难以罪加；秉志不回，非可威屈。今观所陈，实为有理，可特放还，以彰遗直。”仍命复追乌老，置之于狱。复遣二使送撰还家。</p>
<p>　　撰恳二使曰：“仆在人间，以儒为业，虽闻地狱之事，不以为然，今既到此，可一观否？”二使曰：“欲观亦不难，但禀知刑曹录事耳。”即引撰循西廊而行，别至一厅，文簿山积，录事中坐。二使以撰入白，录事以朱笔批一帖付之。其文若篆籀不可识。撰出府门，投北行里余，见铁城巍巍，黑雾涨天。守卫者甚众，皆牛头鬼面，青体绀发，各执戈戟之属，或坐或立于门左右。二使以批帖示之，即放之入。见罪人无数，被剥皮刺血，剔心剜目，叫呼怨痛，宛转其间，楚毒之声动地。至一处，见铜柱二，缚男女二人于上，有夜叉以刃剖其胸，肠胃流出，以沸汤沃之，名为洗涤。撰问其故。曰：“此人在世为医。因疗此妇之夫，遂与妇通。已而其夫病卒，虽非二人杀之，原情定罪，与杀同也，故受此报。”又至一处，见僧尼裸体，诸鬼以牛马之皮覆之，皆成畜类。有趑趄未肯就者，即以铁鞭击之，流血狼藉。撰又问其故。曰：“此徒在世，不耕而食，不织而衣，而乃不守戒律，贪淫茹荤，故令化为异类，出力以报人耳。”最后至一处，榜曰：“误国之门。”见数十人坐铁床上，身具桎梏，以青石为枷压之。二使指一人示撰曰：“此即宋朝秦桧也。谋害忠良，迷误其主，故受重罪。其余亦皆历代误国之臣也。每一朝革命，即驱之出。令毒虺噬其肉，饥鹰啄其髓，骨肉糜烂至尽。复以神水洒之，业风吹之，仍复本形。此辈虽历亿万劫，不可出世矣。”撰观毕，求回。二使送之至家。撰顾谓曰：“劳君相送，无以为报。”二使笑曰：“报则不敢望，但请君勿更为诗以累我耳。”撰亦大笑。欠伸而觉，乃一梦也。</p>
<p>　　及旦，叩乌老之家而问焉，则于是夜三更逝矣。</p>
<hr>

<h2 id="02-天台访隐录"><a href="#02-天台访隐录" class="headerlink" title="02. 天台访隐录"></a>02. 天台访隐录</h2><p>　　台人徐逸，粗通书史，以端午日入无台山采药。同行数人，惮于涉险，中道而返。惟逸爱其山明水秀，树木阴翳，进不知止。且诵孙兴公之赋而赞其妙曰：“‘赤城震起而建标，瀑布泉流而界道。’诚非虚语也。”更前数里，则斜阳在岭，飞鸟投林，进无所抵，退不及还矣。踌躇之间，忽涧水中有巨瓢流出，喜曰：“此岂有居人乎？否则必琳宫梵宇也。”遂沿涧而行。不里余，至一弄口，以巨石为门。入数十步，则豁然宽敞，有居民四五十家，衣冠古朴，气质淳厚。石田茅屋，竹户荆扉，犬吠鸡鸣，桑麻掩映，俨然一村落也。</p>
<p>　　见逸垒，惊问曰：“客何为者？焉得而涉吾境？”逸告以入山采药，失路至此。遂相顾不语，漠然无延接之意。惟一老人，衣冠若儒者，扶藜而前，自称太学陶上舍，揖逸而言曰：“山泽深险，豺狼之所嗥，魑魅之所游。日又晚矣，若固相拒，是见溺而不援也。”乃邀逸归其室。坐定，逸起问曰：“仆生于斯，长于斯，游于斯久矣，未闻有此村落也。敢问。”上舍颦蹙而答曰：“避世之士，逃难之人，若述往事，徒增伤感耳！”逸固请其故。始曰：“吾自宋朝已卜居于此矣。”逸大惊。上舍乃具述曰：“仆生于理宗嘉熙丁酉之岁，既长，寓名太学，居率履斋，以讲《周易》为众所推。度宗朝，两冠堂试，一登省荐。方欲立身扬名，以显于世，不幸度皇晏驾，太后临朝，北兵渡江，时事大变。嗣君改元德祐之岁，则挈家逃难于此。其余诸人，亦皆同时避难者也。年深岁久，因遂安焉。种田得粟，采山得薪，凿井而饮，架屋而息。寒往暑来，日居月诸，但见花开为春，叶脱为秋，不知今日是何朝代，是何甲子也。”逸曰：“今天子圣神文武，继元启运，混一华夏，国号大明，太岁在阏逢摄提格，改元洪武之七载也。”上舍曰：“噫，吾止知有宋，不知有元，安知今日为大明之世也！愿客为我略陈三代兴亡之故，使得闻之。”逸乃曰：“宋德祐丙子岁，元兵入临安，三宫迁北。是岁，广王即位于海上，改元景炎。未几而崩，谥端宗。益王继立，为元兵所迫，赴水而死，宋祚遂亡，实元朝戊寅之岁也。元既并宋，奄有南北，逮至正丁未，历甲子一周有半而灭。今则大明肇统，洪武万年之七年也。盖自德祐丙子至今，上下已及百岁矣。”上舍闻之，不觉流涕。</p>
<p>　　已而，山空夜静，万籁寂然，逸宿于其室，土床石枕，亦甚整洁，但神清骨冷，不能成寐耳。明日，杀鸡为黍，以瓦盎盛松醪饮逸。上舍自制《金缕词》一阙，歌以侑觞。曰：</p>
<p>　　梦觉黄粱熟。怪人间、曲吹别调，棋翻新局。一片残山并剩水，几度英雄争鹿！算到了谁荣谁辱？白发书生差耐久，向林间啸傲山间宿。耕绿野，饭黄犊。</p>
<p>　　市朝迁变成陵谷。问东凤、旧家燕子，飞归谁屋？前度刘郎今尚在，不带看花之福，但燕麦兔葵盈目。羊胛光阴容尾过。叹浮生待足何时足？樽有酒。且相属。</p>
<p>　　歌罢，复与逸话前宋旧事，亹不厌，乃言：“宝祐丙辰，亲策进士，文天样卷在四，而理皇易为举首。贾似道当国，造第于葛岭，当时有‘朝中无宰相，湖上有平章’之句。一宗室任岭南县令，献孔雀二，置之圃中。见其驯扰可爱，即除其人为本郡守。襄阳之围，吕文焕募人以蜡书告急于朝。其人恳于似道曰：‘襄阳之围六年矣，易子而食，析骸而爨，亡在朝夕。而师相方且铺张太平，迷惑主听，一旦虏马饮江，家国倾覆，师相亦安得久有此富贵耶？’遂扼吭而死。谢堂乃太后之侄，殷富无比，尝夜宴客，设水晶帘，烧沉香火，以径尺玛瑙盘，盛大珠四颗，光照一室，不用灯烛。优人献诵乐语，有黄金七宝酒瓮，重十数斤，即于座上赐之不吝。谢后临朝，梦天倾东南，一人擎之，力若不胜，蹶而复起者三。已而，一日坠地，傍有一人捧之而奔。觉而遍访于朝，得二人焉，厥状极肖。擎天者文天祥，捧日者陆秀夫也，遂不次用之。江万里去国，都民送之郭外者以千计，攀辕忍舍去，城门既阖，多宿于野。贾似道出督，御白银铠，真珠马鞍。千里马二，一驮督府之印，一载制书并随军赏格，以黄帕覆之。都民罢市而观。出师之盛，末之有也。”又论当时诸臣曰：“陈宜中谋而不断，家铉翁节而不通，张世杰勇而不果，李庭芝智而不达，其最优者，文天祥乎！”如是者凡数百言，皆历历可听。是夕，逸又宿焉。</p>
<p>　　明旦，告归，上舍复为古风一篇以饯行，曰：</p>
<p>　　建炎南渡多翻覆，泥马逃来御黄屋。<br>　　尽将旧物付他人。江南自作龟兹国。<br>　　可怜行酒两青衣，万恨千愁谁得知！<br>　　五国城中寒月照，黄龙塞上朔风吹。<br>　　东窗计就通和好，鄂王赐死蕲王老。<br>　　酒中不见刘四厢，湖上须寻宋五嫂。<br>　　累世内禅罢言兵，八十余年称太平。<br>　　度皇晏驾弓剑远，贾相出师茄鼓惊。<br>　　携家避世逃空谷，西望端门捧头哭。<br>　　毁车杀马断来踪，凿井耕田聊自足。<br>　　南邻北舍自成婚，遗风仿佛朱陈村。<br>　　不向城中供赋役，只从屋底长儿孙。<br>　　喜君涉险来相访，问旧频扶九节杖。<br>　　时移事变太匆忙，物是人非愈怊怅。<br>　　感君为我暂相留，野蔌山肴借献酬。<br>　　舍下鸡肥何用买，床头酒熟不须刍。<br>　　君到人间烦致语，今遇升平乐安处。<br>　　相逢不用苦相疑，我辈非仙亦非鬼。</p>
<p>　　遂送逸出路口，挥袂而别。</p>
<p>　　逸沿途每五十步插一竹枝以记之。到家数日，乃具酒醴，携肴馔，率家僮辈赍往访之。则重冈叠蟑，不复可寻。丰草乔林，绝无踪迹。往来于樵蹊牧径之间，但闻谷鸟悲鸣，岭猿哀啸而己。竟惆怅而归。逸念上舍自言生于嘉熙丁酉，至今则百有四十岁矣，而颜貌不衰，言动详雅，止若五六十者，岂有道之流欤？</p>
<hr>

<h2 id="03-滕穆醉游聚景园记"><a href="#03-滕穆醉游聚景园记" class="headerlink" title="03. 滕穆醉游聚景园记"></a>03. 滕穆醉游聚景园记</h2><p>　　延祐初，永嘉滕生名穆，年二十六。美风调，善吟咏，为众所推许。素闻临安山水之胜，思一游焉。甲寅岁，科举之诏兴，遂以乡书赴荐。至，则侨居涌金门外，无日不往于南北两山及湖上诸刹，灵隐、天竺、净慈、宝石之类；以至玉泉、虎跑、天龙、灵鹫，石屋之洞，冷泉之亭。幽涧深林，悬崖绝壁，足迹殆将遍焉。七月之望，于曲院赏莲，因而宿湖，泊舟雷峰塔下。是夜，月色如昼，荷香满身。时闻大鱼跳踯于波间，宿鸟飞鸣于岸际。生已大醉，寝不能寐，披襟而起。绕堤观望，行至聚景园，信步而入。时宋亡已四十年，园中台馆，如会芳殿、清辉阁、翠光亭皆已颓毁。惟瑶津西轩岿然然独存。</p>
<p>　　生至轩下，倚栏少憩。俄见一美人先行，一侍女随之，自外而入。风鬟雾鬓，绰约多姿，望之殊若神仙。生于轩下屏息以观其所为。美人言曰：“湖山如故，风景不殊，但时移世换，令人有《黍离》之悲尔！”行至园北太湖石畔，遂咏诗曰：</p>
<p>　　湖上园林好，重来忆旧游。<br>　　征歌调《玉树》，阅舞按《梁州》。<br>　　径狭花迎辇，池深柳拂舟。<br>　　昔人皆已殁，谁与话风流！</p>
<p>　　生放逸者，初见其貌，已不能定情。及闻此作，技痒不可复禁，即于轩下续吟曰：</p>
<p>　　湖上园亭好，相逢绝代人。<br>　　嫦娥辞月殿，织女下天津。<br>　　未领心中意，浑疑梦里身。<br>　　愿吹邹子律，幽谷发阳春。</p>
<p>　　吟已。趋出赴之。美人亦不惊讶，但徐言曰：“固知郎君在此，特来寻访耳。”生问其姓名，美人曰：“妾弃人间已久，欲自陈叙，诚恐惊动郎君。”生闻此言，审其为鬼，亦无所惧。固问之，乃曰：“芳华姓卫，故宋理宗朝宫人也，年二十三而殁，殡于此园之侧。今晚因往演福访贾贵妃，蒙延久坐，不觉归迟，致令郎君于此久待。”即命侍女曰：“翘翘，可于舍中取裀席酒果来，今夜月色如此，郎君又至，不可虚度，可便于此赏月也。”翘翘应命而去。须臾，携紫氍毹，设白玉碾花樽，碧琉璃盏，醪醴馨香，非世所有。与生笑谑笑咏，词旨清婉。复命翘翘歌以侑酒。翘翘请歌柳耆卿《望海潮》词，美人曰：“对新人不宜歌旧曲。”即于席上自制《木兰花慢》一阕，命翘翘歌之曰：</p>
<p>　　记前朝旧事，曾此地，会神仙。向月砌云阶，重携翠袖，来拾花钿。繁华总随流水，叹一场春梦杳难圆。废港芙渠滴露，断堤杨柳垂烟。</p>
<p>　　两峰南北只依然，辇路草芊芊。怅别馆离宫，烟销凤盖，波浸龙船。平时玉屏金屋，对漆灯无焰夜如年。落日牛羊垄上，西风燕雀林边。</p>
<p>　　歌竟，美人潜然垂泪，生以言尉解，仍微词挑之，以观其意。即起谢曰：“殂谢之人，久为尘土，若得奉侍巾栉，虽死不朽。且郎君适间诗句，固已许之矣。愿吹邹子之律，而一发幽谷之春也。”生曰：“向者之诗，率口而成，实本无意，岂料便为语谶。”良久，月隐西垣，河倾东岭，即命翘翘撤席。美人曰：“敝居僻陋，非郎君之所处，只此西轩可也。”遂携手而入，假寝轩下，交会之事，一如人间。将旦，挥涕而别。</p>
<p>　　至昼，往访于园侧，果有宋宫人卫芳华之墓。墓左一小丘，即翘翘所瘗也。生感叹逾时。迨暮，又赴西轩，则美人已先至矣。迎谓生曰：“日间感君相访，然而妾止卜其夜，未卜其昼，故不敢奉见。数日之后，当得无间矣。”自是，无夕而不会。经旬之后，白昼亦见。生遂携归所寓安焉。已而生下第东归，美人愿随之去。生问：“翘翘何以不从？”曰：“妾既奉侍君子，旧宅无人，留其看守耳。”生与之同回乡里，见亲识，绐之曰：“娶于杭郡之良家。”众见其举止温柔，言词慧利，信且悦之。美人处生之室，奉长上以礼，待婢仆以恩，左右邻里，俱得其欢心。且又勤于治家，洁于守己，虽中门之外，未尝轻出。众咸贺生得内助。</p>
<p>　　荏苒三岁，当丁巳年之初秋，生又治装赴浙省乡试，行有日矣。美人请于生曰：“临安，妾乡也。从君至此，已阅三秋，今愿得偕行，以顾视翘翘。”生许诺，遂赁舟同载，直抵钱塘，僦屋以居。至之明日，适值七月之望，美人谓生曰：“三年前曾于此夕与君相会，今适当其期，欲与君同赴聚景，再续旧游可乎？”生如其言，载酒而往。至晚，月上东垣，莲开南浦，露柳烟篁，动摇堤岸，宛然若昔时之景。行至园前，则翘翘迎拜于路首曰：“娘子陪侍郎君，遨游城郭，首尾三年，已极人间之欢，独不记念旧居乎？”三人入园，同至西轩而坐。美人忽涕泪而告生曰：“感君不弃，侍奉房帷，未遂深欢，又当永别。”生曰：“何故？”对曰：“妾本幽阴之质，久践阳明之世，甚非所宜。特以与君有夙世之缘，故冒犯条律以相从耳。今而缘尽，自当奉辞。”生惊问曰：“然则何时？”对曰：“止在今夕耳。”生凄惶不忍。美人曰：“妾非不欲终事君子，永奉欢娱。然而程命有限，不可违越。若更迟留，须当获戾。非止有损于妾，亦将不利于君。岂不见越娘之事乎？”生意稍悟，然亦悲伤感怆，彻晓不寐。及山寺钟鸣，水村鸡唱，急起与生为别，解所御玉指环系于生之衣带，曰：“异日见此，无忘旧情。”遂分袂而去，然犹频频而顾，良久始灭。生大恸而返。</p>
<p>　　翌日，具肴醴，焚镪楮于墓下，作文以吊祭之曰：</p>
<p>　　惟灵生而淑美，出类超群。禀奇姿于仙圣，钟秀气于乾坤。粲然如花之丽，粹然如玉之温。达则天上之金屋，穷则路左之荒坟。托松楸而共处，对狐兔之群奔。落花流水，断雨残云。中原多事，故国无君。抚光阴之过隙，视日月之奔轮。然而精灵不泯，性识长存。不必仗少翁之奇术，自能返倩女之芳魂。玉匣骖鸾之扇，金泥簇蝶之裙。声泠泠兮环珮，香蔼蔼兮兰荪。方欲同欢而偕老，奈何既合而复分！步洛妃凌波之袜，赴王母瑶池之樽。即之而无所睹，扣之而不复闻。怅后会之莫续，伤前事之谁论！锁杨柳春风之院，闭梨花夜雨之门。恩情断兮天漠漠，哀怨结兮云昏昏。音容杳而靡接，心绪乱而纷纭。谨含哀而奉吊，庶有感于斯文。呜呼哀哉，尚飨！</p>
<p>　　从此遂绝矣。生独居旅邸，如丧配耦。试期既迫，亦无心入院，惆怅而归。亲党问其故，始具述之，众咸叹异。生后终身不娶，入雁荡山采药，遂不复还。</p>
<hr>

<h2 id="04-牡丹灯记"><a href="#04-牡丹灯记" class="headerlink" title="04. 牡丹灯记"></a>04. 牡丹灯记</h2><p>　　方氏之据浙东也，每岁元夕，于明州张灯五夜，倾城士女，皆得纵观。至正庚子之岁，有乔生者，居镇明岭下，初丧其耦，鳏居无聊，不复出游，但倚门伫立而已。十五夜，三更尽，游人渐稀，见一丫鬟，挑双头牡丹灯前导，一美人随后，约年十七八，红裙翠袖，婷婷袅袅，迤逦投西而去。生于月下视之，韶颜稚齿，真国色也。神魂飘荡，不能自抑，乃尾之而去。或先之，或后之。行数十步，女忽回顾而微哂曰：“初无桑中之期，乃有月下之遇，似非偶然也。”生即趋前揖之曰：“敝居咫尺，佳人可能回顾否？”女无难意，即呼丫鬟曰：“金蓬，可挑灯同往也。”于是金莲复回。生与女携手至家，极其欢昵，自以为巫山洛浦之遇，不是过也。生问其姓名居址，女曰：“姓符，丽卿其字，漱芳其名，故奉化州判女也。先人既殁，家事零替，既无弟兄，仍鲜族党，止妾一身，遂与金莲侨居湖西耳。”生留之宿，态度妖妍，词气婉媚，低帏昵枕，甚极欢爱。</p>
<p>　　天明，辞别而去，暮则又至。如是者将半月。邻翁疑焉，穴壁窥之，则见一粉骷髅与生并坐于灯下，大骇。明旦，诘之，秘不肯言。邻翁曰：“嘻！子祸矣！人乃至盛之纯阳，鬼乃幽阴之邪秽。今子与幽阴之魅同处而不知，邪秽之物共宿而不悟，一旦真元耗尽，灾眚来临，惜乎以青春之年，而遂为黄壤之客也，可不悲夫！”生始惊惧，备述厥由。邻翁曰：“彼言侨居湖西，当往物色之，则可知矣。”生如其教，径投月湖之西，往来于长堤之上、高桥之下，访于居人，询于过客，并言无有。日将夕矣，乃入湖心寺少憩。行遍东廊，复转西廊，廊尽处得一暗室，则有旅榇，白纸题其上曰：“故奉化符州判女丽卿之柩。”柩前悬一双头牡丹灯，灯下立一明器婢子，背上有二字曰金莲。生见之，毛发尽竖，寒栗遍体，奔走出寺，不敢回顾。是夜，借宿邻翁之家，忧怖之色可掬。邻翁曰：“玄妙观魏法师，故开府王真人弟子，符箓为当今第一，汝宜急往求焉。”明旦，生诣观内。法师望见其至，惊曰：“妖气甚浓，何为来此？”生拜于座下，具述其事。法师以朱符二道授之，令其－置于门，一置于榻，仍戒不得再往湖心寺。生受符而归，如法安顿，自此果不来矣。</p>
<p>　　一月有余，往衮绣桥访友。留饮至醉，都忘法师之戒，径取湖心寺路以回。将及寺门，则见金莲迎拜于前曰：“娘子久待，何一向薄情如是！”遂与生俱入西廊，直抵室中。女宛然在坐，数之曰：“妾与君素非相识，偶于灯下一见，感君之意，遂以全体事君，暮往朝来，于君不薄。奈何信妖道士之言，遽生疑惑，便欲永绝？薄幸如是，妾恨君深矣！今幸得见，岂能相舍？”即握生手，至柩前，柩忽自开，拥之同入，随即闭矣，生遂死于柩中。邻翁怪其不归，远近寻问，及至寺中停柩之室，见生之衣裾微露于柩外，请于寺僧而发之，死已久矣，与女之尸俯仰卧于内，女貌如生焉。寺僧叹曰：“此奉化州判符君之女也，死时年十七，权厝于此，举家赴北，竟绝音耗，至今十二年矣。不意作怪如是！”遂以尸柩及生殡于西门之外。</p>
<p>　　自后云阴之昼，月黑之宵，往往见生与女携手同行，一丫鬟挑双头壮丹灯前导。遇之者辄得重疾，寒热交作。荐以功德，祭以牢醴，庶获痊可，杏则不起矣。居人大惧，竞往玄妙观谒魏法师而诉焉。法师曰：“吾之符箓，止能治其未然，今祟成矣，非吾之所知也。闻有铁冠道人者，居四明山顶，考劾鬼神，法术灵验，汝辈宜往求之。”众遂至山，攀缘藤草，蓦越溪涧，直上绝顶，果有草庵一所，道人凭几而坐，方看童子调鹤。众罗拜庵下，告以来故。道人曰：“山林隐士，旦暮且死，乌有奇术！君辈过听矣。”拒之甚严。众曰：“某本不知，盖玄妙魏师所指教耳。”始释然曰：“老夫不下山已六十年，小子饶舌，烦吾一行。”即与童子下山，步履轻捷，径至西门外，结方丈之坛，踞席端坐，书符焚之。忽见符吏数辈，黄巾锦祆，金甲雕戈，皆长丈余，屹立坛下，鞠躬请命，貌甚虔肃。道人曰：“此间有邪祟为祸，惊扰生民，妆辈岂不知耶？宜疾驱之至。”受命而往，不移时，以枷锁押女与生并金莲俱到，鞭棰挥仆，流血淋漓。道人呵责良久，令其供状。将吏以纸笔授之，遂各供数百言。今录其略于此。</p>
<p>　　乔生供曰：</p>
<p>　　伏念某丧室鳏居，倚门独立，犯在色之戒，动多欲之求。不能效孙生见两头蛇而决断，乃致如郑子运九尾狐而爱怜。事既莫追，侮将奚及！</p>
<p>　　符女供曰：</p>
<p>　　伏念某青年弃世，白昼无邻，六魄虽离，一灵未泯。灯前月下，逢五百年欢喜冤家；世上民间，作千万人风流话本。迷不知返，罪安可逃！</p>
<p>　　金莲供曰：</p>
<p>　　伏念某杀青为骨，染素成胎，坟垅埋藏，是谁作俑而用？面目机发，比人具体而微。既有名字之称，可乏精灵之异！因而得计，岂敢为妖！</p>
<p>　　供毕，将吏取呈。道人以巨笔判曰：</p>
<p>　　盖闻大禹铸鼎，而神奸鬼秘莫得逃其形；温峤燃犀，而水府龙宫俱得现其状。惟幽明之异趣，乃诡怪之多端。遇之者不利于人，遭之者有害于物。故大厉入门而晋景殁，妖豕啼野而齐裹殂。降祸为妖，兴灾作孽。是以九天设斩邪之使，十地列罚恶之司，使魑魅魍魉，无以容其奸；夜叉罗刹，不得肆其暴。矧此清平之世，坦荡之时，而乃变幻形躯，依附草木，天阴雨湿之夜，月落参横之晨，啸于梁而有声，窥其室而无睹，蝇营狗苟，牛狠狼贪，疾如飘风，烈若猛火。乔家子生犹不悟，死何恤焉。符氏女死尚贪淫，生可知矣！况金莲之怪诞，假明器而矫诬。惑世诬民，违条犯法。狐绥绥而有荡，鹑奔奔而无良。恶贯已盈，罪名不宥。陷人坑从今填满，迷魂阵自此打开。烧毁双明之灯，押赴九幽之狱。</p>
<p>　　判词已具，主者奉行急急如律令。即见三人悲啼踯躅，为将吏驱捽而去。道人拂袖入山。明日，众往谢之，不复可见，止有草庵存焉。急往玄妙观访魏法师而审之，则病瘖不能言矣。</p>
<hr>

<h2 id="05-渭塘奇遇记"><a href="#05-渭塘奇遇记" class="headerlink" title="05. 渭塘奇遇记"></a>05. 渭塘奇遇记</h2><p>　　至顺中，有王生者，本士族子，居于金陵。貌莹寒玉，神凝秋水，姿状甚美，众以“奇俊王家郎”称之。年二十，未娶。有田在松江，因往收秋租。回舟过渭塘，见一酒肆，青旗出于檐外。朱栏曲槛，缥缈如画；高柳古槐，黄叶交坠。芙蓉十数株，颜色或深或浅，红葩绿水，上下相映。白鹅一群，游泳其间。生泊舟岸侧，登肆沽酒而饮，斫巨螯之蟹，鲙细鳞之鲈，果则绿橘黄橙，莲塘之藕，松坡之栗，以花磁盏酌真珠红酒而饮之。肆主亦富家，其女年十八，知音识字，态度不凡，见生在座，频于幕下窥之，或出半面，或露全体，去而复来，终莫能舍。生亦留神注意，彼此目成久之。已而酒尽出肆，怏怏登舟，如有所失。</p>
<p>　　是夜遂梦至肆中，入门数重，直抵舍后，始至女室，乃一小轩也。轩之前有葡萄架，架下凿池，方圆盈丈，甃以文石，养金鲫其中。池左右植垂丝桧二株，绿荫婆娑。靠墙结一翠柏屏，屏下设石假山三峰，岌然竞秀。草则金钱绣墩之属，霜露不变色。窗间挂一雕花笼，笼内畜一绿鹦鹉，见人能言。轩下垂小木鹤二只，衔线香焚之。案上立一古铜瓶，插孔雀尾数茎，其傍设笔砚之类。皆极济楚。架上横一碧玉箫，女所吹也。壁下贴金花笺四幅，题诗于上。诗体则效东坡四时词，字画则师赵松雪，不知何人所作也。</p>
<p>　　第一幅云：</p>
<p>　　春风吹花落红雪，杨柳荫浓啼百舌。<br>　　东家蝴蝶西家飞，前岁樱桃今岁结。<br>　　秋千蹴罢鬓鬖髿，粉汗凝香沁绿纱。<br>　　侍女亦知心内事，银瓶汲水煮新茶。</p>
<p>　　第二幅云：</p>
<p>　　芭蕉叶展青鸾尾，萱草花含金凤嘴。<br>　　一双乳燕出雕梁，数点新荷浮绿水。<br>　　困人天气日长时，针线慵拈午漏迟。<br>　　起向石榴阴畔立，戏将梅子打莺儿。</p>
<p>　　第三幅云：</p>
<p>　　铁马声喧风力紧，云窗梦破鸳鸯冷。<br>　　玉炉烧麝有余香，罗扇扑萤无定影。<br>　　洞箫一曲是谁家？河汉西流月半斜。<br>　　要染纤纤红指甲，金盆夜捣凤仙花。</p>
<p>　　第四幅云：</p>
<p>　　山茶未开梅半吐，风动帘旌雪花舞。<br>　　金盘冒冷塑狻猊，绣幕围春护鹦鹉。<br>　　倩人嗬笔画双眉，脂水凝寒上脸迟。<br>　　妆罢扶头重照镜，凤钗斜压瑞香枝。</p>
<p>　　女见生至，与之承迎，执手入室，极其欢谑。会宿于寝，鸡鸣始觉，乃困卧篷窗底耳。自后归家，无夕而不梦焉。</p>
<p>　　一夕，见架上玉箫，索女吹之。女为吹《落梅风》数阕，音调嘹亮，响彻云际。一夕，女于灯下绣红罗鞋，生剔灯花，误落于上，遂成油晕。一夕，女以紫金碧甸指环赠生，生解水晶双鱼扇坠酬之。既觉，则指环宛然在手，扇坠视之无有矣。生大为奇，遂效元稹体，赋会真诗三十韵以记其事。诗曰：</p>
<p>　　有美闺房秀，天人谪降来。风流元有种，慧黠更多才。<br>　　碾玉成仙骨，调脂作艳胎。腰肢风外柳，标格雪中梅。<br>　　合置千金屋，宜登七宝台。妖姿应自许，妙质孰能陪？<br>　　小小乘油壁，真真醉彩灰。轻尘生洛浦，远道接天台。<br>　　放燕帘高卷，迎人户半开。菖蒲难见面，豆蔻易含胎。<br>　　不待金屏射，何劳玉手栽。偷香浑似贾，待月又如崔。<br>　　筝许秦宫夺，琴从卓氏猜。箫声传缥缈，烛影照徘徊。<br>　　窗薄涵鱼魫，炉深喷麝煤。眉横青岫远，鬓軃绿云堆。<br>　　钗玉轻轻制，衫罗窄窄裁。文鸳游浩荡，瑞凤舞毰毸。<br>　　恨积鲛绡帕，欢传琥珀杯。孤眠怜月姊，多忌笑河魁。<br>　　化蝶能通梦，游蜂浪作媒。雕栏行共倚，绣褥坐相偎。<br>　　啖蔗逢佳境，留环得异财。绿阴莺并宿，紫气剑双埋。<br>　　良夜难虚度，芳心未肯摧。残妆犹在臂，别泪已凝腮。<br>　　漏滴何须促，钟声且莫催。峡中行雨过，陌上看花回。<br>　　才子能知尔，愚夫可语哉！鲰生曾种福，亲得到逢莱。</p>
<p>　　诗讫，好事者多传诵之。</p>
<p>　　明岁，复往收租，再过其处，则肆翁甚喜，延之入内。生不解意，逡巡辞避。坐定，翁以诚告之曰：“老拙惟一女，未曾适人，去岁，君子所至，于此饮酒，偶有所睹，不能定情，因遂染疾，长眠独语，如醉如痴，饵药无效。昨夕忽语曰：‘明日郎君至矣，宜往侯之。’初以为妄，固未之信，今而君子果涉吾地，是天假其灵而赐之便也。”因问生婚娶未曾，又问其门阀氏族，甚喜。肆翁即握生手，入于内室，至女所居轩下，门窗户闼，则皆梦中所历也。草木台沼、器用什物，又皆梦中所识也。女闻生至，盛妆而出，衣服之丽，簪珥之华，又皆梦中所识也。女言：“去岁自君去后，思念切至，每夜梦中与君相会，不知何故。”生曰：“吾梦亦如之耳。”女历叙吹箫之曲，绣鞋之事，无不吻合者。又出水晶双鱼扇坠示生，生亦举紫金碧甸指环以问之。彼此大惊，以为神契。遂与生为夫妇，于飞而还，终以偕老，可谓奇遇矣！</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/剪灯新话/" rel="tag"><i class="fa fa-tag"></i> 剪灯新话</a>
          </div>

        


        
    <div class="post-nav">
      <div class="post-nav-item">
    <a href="/古典小说/剪灯新话/剪灯新话_1/" rel="prev" title="剪灯新话 - 卷一">
      <i class="fa fa-chevron-left"></i> 剪灯新话 - 卷一
    </a></div>
      <div class="post-nav-item">
    <a href="/古典小说/剪灯新话/剪灯新话_3/" rel="next" title="剪灯新话 - 卷三">
      剪灯新话 - 卷三 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-2"><a class="nav-link" href="#01-令狐生冥梦录"><span class="nav-text">01. 令狐生冥梦录</span></a></li><li class="nav-item nav-level-2"><a class="nav-link" href="#02-天台访隐录"><span class="nav-text">02. 天台访隐录</span></a></li><li class="nav-item nav-level-2"><a class="nav-link" href="#03-滕穆醉游聚景园记"><span class="nav-text">03. 滕穆醉游聚景园记</span></a></li><li class="nav-item nav-level-2"><a class="nav-link" href="#04-牡丹灯记"><span class="nav-text">04. 牡丹灯记</span></a></li><li class="nav-item nav-level-2"><a class="nav-link" href="#05-渭塘奇遇记"><span class="nav-text">05. 渭塘奇遇记</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">碧水远连深洞府，红尘平没老乾坤</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1768</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">9</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">112</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
