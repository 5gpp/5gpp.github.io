<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 3.8.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon.ico">
  <link rel="icon" type="image/png" sizes="16x16" href="/images/favicon.ico">
  <link rel="mask-icon" href="/images/logo.svg" color="#222">

<link rel="stylesheet" href="/css/main.css">

<link rel="stylesheet" href="//fonts.googleapis.com/css?family=Noto Serif SC:300,300italic,400,400italic,700,700italic&display=swap&subset=latin,latin-ext">
<link rel="stylesheet" href="/lib/font-awesome/css/font-awesome.min.css">

<script id="hexo-configurations">
    var NexT = window.NexT || {};
    var CONFIG = {"hostname":"5gpp.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":false,"show_result":false,"style":null},"back2top":{"enable":true,"sidebar":false,"scrollpercent":false},"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":3,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.xml"};
  </script>

  <meta name="description" content="古人制具尚用，不惜所费，故制作极备，非若后人苟且。上至钟、鼎、刀、剑、盘、匜之属，下至隃糜、侧理，皆以精良为乐，匪徒铭金石、尚欸识而已。今人见闻不广，又习见时世所尚，逐致雅俗莫辨。更有专事绚丽，目不识古，轩窗几案，毫无韵物，而奢言陈设，未之敢轻许也。志《器具第七》。 香炉  　　三代、秦、汉鼎彝，及官、哥、定窑、龙泉、宣窑，皆以备赏鉴，非日用所宜。惟宣铜彝炉稍大者，最为适用；宋姜铸亦可，惟不可">
<meta name="keywords" content="长物志">
<meta property="og:type" content="article">
<meta property="og:title" content="长物志 - 卷七 ‧ 器具">
<meta property="og:url" content="http://5gpp.github.io/小品雅集/长物志/长物志_07/index.html">
<meta property="og:site_name" content="横波书苑">
<meta property="og:description" content="古人制具尚用，不惜所费，故制作极备，非若后人苟且。上至钟、鼎、刀、剑、盘、匜之属，下至隃糜、侧理，皆以精良为乐，匪徒铭金石、尚欸识而已。今人见闻不广，又习见时世所尚，逐致雅俗莫辨。更有专事绚丽，目不识古，轩窗几案，毫无韵物，而奢言陈设，未之敢轻许也。志《器具第七》。 香炉  　　三代、秦、汉鼎彝，及官、哥、定窑、龙泉、宣窑，皆以备赏鉴，非日用所宜。惟宣铜彝炉稍大者，最为适用；宋姜铸亦可，惟不可">
<meta property="og:locale" content="zh-CN">
<meta property="og:updated_time" content="2020-06-04T09:47:03.731Z">
<meta name="twitter:card" content="summary">
<meta name="twitter:title" content="长物志 - 卷七 ‧ 器具">
<meta name="twitter:description" content="古人制具尚用，不惜所费，故制作极备，非若后人苟且。上至钟、鼎、刀、剑、盘、匜之属，下至隃糜、侧理，皆以精良为乐，匪徒铭金石、尚欸识而已。今人见闻不广，又习见时世所尚，逐致雅俗莫辨。更有专事绚丽，目不识古，轩窗几案，毫无韵物，而奢言陈设，未之敢轻许也。志《器具第七》。 香炉  　　三代、秦、汉鼎彝，及官、哥、定窑、龙泉、宣窑，皆以备赏鉴，非日用所宜。惟宣铜彝炉稍大者，最为适用；宋姜铸亦可，惟不可">

<link rel="canonical" href="http://5gpp.github.io/小品雅集/长物志/长物志_07/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>长物志 - 卷七 ‧ 器具 | 横波书苑</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">横波书苑</h1>
      <span class="logo-line-after"><i></i></span>
    </a>
      <p class="site-subtitle" itemprop="description">明月不知君已去，夜深还照读书窗</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="menu">
        <li class="menu-item menu-item-home">

    <a href="/" rel="section"><i class="fa fa-fw fa-home"></i>首页</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-fw fa-tags"></i>书签<span class="badge">50</span></a>

  </li>
        <li class="menu-item menu-item-sitemap">

    <a href="/links/map.html" rel="section"><i class="fa fa-fw fa-sitemap"></i>阅历</a>

  </li>
        <li class="menu-item menu-item-about">

    <a href="/about/" rel="section"><i class="fa fa-fw fa-user"></i>关于</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off" placeholder="搜索..." spellcheck="false" type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope="" itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://5gpp.github.io/小品雅集/长物志/长物志_07/">

    <span hidden itemprop="author" itemscope="" itemtype="http://schema.org/Person">
      <meta itemprop="image" content="/images/avatar.jpg">
      <meta itemprop="name" content="横波夫人">
      <meta itemprop="description" content="昔日横波目，今成流泪泉">
    </span>

    <span hidden itemprop="publisher" itemscope="" itemtype="http://schema.org/Organization">
      <meta itemprop="name" content="横波书苑">
    </span>
      <header class="post-header">
        <h1 class="post-title" itemprop="name headline">
          长物志 - 卷七 ‧ 器具
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="fa fa-calendar-o"></i>
              </span>

              <time title="创建时间：2001-05-22 00:00:00" itemprop="dateCreated datePublished" datetime="2001-05-22T00:00:00+08:00">2001-05-22</time>
            </span>
            <span class="post-meta-item">
              <span class="post-meta-item-icon">
                <i class="fa fa-folder-o"></i>
              </span>
                <span itemprop="about" itemscope="" itemtype="http://schema.org/Thing">
                  <a href="/categories/小品雅集/" itemprop="url" rel="index"><span itemprop="name">小品雅集</span></a>
                </span>
            </span>

          
            <span class="post-meta-item" title="本文字数">
              <span class="post-meta-item-icon">
                <i class="fa fa-file-word-o"></i>
              </span>
              <span>5.8k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="fa fa-clock-o"></i>
              </span>
              <span>5 分钟</span>
            </span>

        </div>
      </header>

    
    
    
    <div class="post-body" itemprop="articleBody">

      
        <p>　　古人制具尚用，不惜所费，故制作极备，非若后人苟且。上至钟、鼎、刀、剑、盘、匜之属，下至隃糜、侧理，皆以精良为乐，匪徒铭金石、尚欸识而已。今人见闻不广，又习见时世所尚，逐致雅俗莫辨。更有专事绚丽，目不识古，轩窗几案，毫无韵物，而奢言陈设，未之敢轻许也。志《器具第七》。</p>
<p><center><font size="+2">香炉</font></center></p>

<p>　　三代、秦、汉鼎彝，及官、哥、定窑、龙泉、宣窑，皆以备赏鉴，非日用所宜。惟宣铜彝炉稍大者，最为适用；宋姜铸亦可，惟不可用神炉、太乙及鎏金白铜双鱼、象鬲之类。尤忌者云间、潘铜、胡铜所铸八吉祥、倭景、百钉诸俗式，及新制建窑、五色花窑等炉。又古青绿博山亦可间用。木鼎可置山中，石鼎惟以供佛，余俱不入品。古人鼎彝，俱有底盖，今人以木为之，乌木者最上，紫檀花梨俱可，忌菱花、葵花诸俗式。炉顶以宋玉帽顶及角端、海兽诸样，随炉大小配之，玛瑙、水晶之属，旧者亦可用。</p>
<p><center><font size="+2">香盒</font></center></p>

<p>　　香盒以宋剔盒色如珊瑚者为上，古有一剑环、二花草、三人物之说，又有五色漆胎，刻法深浅，随妆露色，如红花绿叶、黄心黑石者次之。有倭盒三子、五子者，有倭撞金银片者，有果园厂大小二种，底盖各置一厂，花色不等，故以一盒为贵。有内府填漆盒，俱可用。小者有定窑、饶窑蔗段、串铃二式，余不入品。尤忌描金及书金字，徽人剔漆并瓷盒，即宣成、嘉隆等窑，俱不可用。</p>
<p><center><font size="+2">袖炉</font></center></p>

<p>　　熏衣炙手，袖炉最不可少，以倭制漏空罩盖漆鼓为上，新制轻重方圆二式，俱俗制也。</p>
<p><center><font size="+2">手炉</font></center></p>

<p>　　手炉以古铜青绿大盆及簠簋之属为之，宣铜兽头三脚鼓炉亦可用，惟不可用黄白铜及紫檀、花梨等架。脚炉旧铸有俯仰莲坐细钱纹者；有形如匣者，最雅。被炉有香球等式，俱俗，竟废不用。</p>
<p><center><font size="+2">香筒</font></center></p>

<p>　　香筒旧者有李文甫所制，中雕花鸟竹石，略以古简为贵。若太涉脂粉，或雕镂故事人物，便称俗品，亦不必置怀袖间。</p>
<p><center><font size="+2">笔格</font></center></p>

<p>　　笔格虽为古制，然既用砚山，如灵璧、英石，峰峦起伏，不露斧凿者为之，此式可废。古玉有山形者，有旧玉子母猫，长六七寸，白玉为母，余取玉玷或纯黄纯黑玳瑁之类为子者；古铜有鏒金双鏒螭挽格，有十二峰为格，有单螭起伏为格；窑器有白定三山、五山及卧花哇者，俱藏以供玩，不必置几砚间。俗子有以老树根枝，蟠曲万状，或为龙形，爪牙俱备者，此俱最忌，不可用。</p>
<p><center><font size="+2">笔床</font></center></p>

<p>　　笔床之制，世不多见，有古鎏金者，长六七寸，高寸二分，阔二寸余，上可卧笔四矢，然形如一架，最不美观，即旧式，可废也。</p>
<p><center><font size="+2">笔筒</font></center></p>

<p>　　笔筒，湘竹、栟榈者佳，毛竹以古铜镶者为雅，紫檀、乌木、花梨亦间可用，忌八棱菱花式。陶者有古白定竹节者，最贵，然艰得大者；冬青瓷细花及宣窑者，俱可用。又有鼓样、中有孔插笔及墨者，虽旧物，亦不雅观。</p>
<p><center><font size="+2">笔船</font></center></p>

<p>　　笔船，紫檀、乌木细镶竹篾者可用，惟不可以牙、玉为之。</p>
<p><center><font size="+2">笔洗</font></center></p>

<p>　　笔洗玉者有：钵盂洗、长方洗、玉环洗；古铜者有：古鏒金小洗，有青绿小盂，有小釡、小卮、小匜，此数物原非笔洗，今用作洗最佳。陶者有：官、哥葵花洗、磬口洗、四卷荷叶洗、卷口蔗段洗；龙泉有：双鱼洗、菊花洗、百折洗；定窑有：三箍洗、钧窑三足笔洗梅花洗、方池洗；宣窑有：鱼藻洗、葵瓣洗、磬口洗、鼓样洗，俱可用。忌绦环及青白相间诸式。又有中盏作洗，边盘作笔觇者，此不可用。</p>
<p><center><font size="+2">笔觇</font></center></p>

<p>　　笔觇，定窑、龙泉小浅碟俱佳，水晶、琉璃诸式，俱不雅，有玉碾片叶为之者，尤俗。</p>
<p><center><font size="+2">镇纸</font></center></p>

<p>　　镇纸，玉者有古玉兔、玉牛、玉马、玉鹿、玉羊、玉蟾蜍、蹲虎、辟邪、子母螭诸式，最古雅。铜者有青绿虾蟆、蹲虎、蹲螭、眠犬、鎏金辟邪、卧马、龟、龙，亦可用。其玛瑙、水晶、官、哥、定窑，俱非雅器。宣铜马、牛、猫、犬、狻猊之属，亦有绝佳者。</p>
<p><center><font size="+2">剪刀</font></center></p>

<p>　　有宾铁剪刀，外面起花镀金，内嵌回回字者，制作极巧；倭制折叠者，亦可用。</p>
<p><center><font size="+2">书灯</font></center></p>

<p>　　书灯，有古铜驼灯、羊灯、龟灯、诸葛灯，俱可供玩，而不适用。有青绿铜荷一片檠，架花朵于上，古人取金莲之意，今用以为灯，最雅。定窑三台、宣窑二台者，俱不堪用。锡者取旧制古朴矮小者为佳。</p>
<p><center><font size="+2">灯</font></center></p>

<p>　　灯，闽中珠灯第一，玳瑁、琥珀、鱼魫次之，羊皮灯名手如赵虎所画者，亦当多蓄。料丝出滇中者最胜；丹阳所制有横光，不甚雅；至如山东、珠、麦、柴、梅、李、花草、百鸟、百兽、夹纱、墨纱等制，俱不入品。灯样以四方如屏，中穿花鸟，清雅如画者为佳；人物、楼阁，仅可于羊皮屏上用之；他如蒸笼圈、水精球、双层、三层者，俱恶俗。篾丝者虽极精工华绚，终为酸气。曾见元时布灯，最奇，亦非时尚也。</p>
<p><center><font size="+2">镜</font></center></p>

<p>　　镜，秦陀、黑漆古、光背质厚无文者为上；水银古花背者次之。有如钱小镜，背满青绿，嵌金银五岳图者，可供携具；菱角、八角、有柄方镜，俗不可用。轩辕镜，其形如球，卧榻前悬挂，取以辟邪，然非旧式。</p>
<p><center><font size="+2">钩</font></center></p>

<p>　　古铜腰束绦钩，有金、银、碧填嵌者，有片金银者，有用兽为肚者，皆三代物；也有羊头钩、螳螂捕蝉钩金者，皆秦汉物也。斋中多设，以备悬壁挂画，及拂尘、羽扇等用，最雅。自寸以至盈尺，皆可用。</p>
<p><center><font size="+2">束腰</font></center></p>

<p>　　汉钩、汉玦仅二寸余者，用以束腰，甚便；稍大，则便入玩器，不可日用。绦用沉香、真紫，余俱非所宜。</p>
<p><center><font size="+2">禅灯</font></center></p>

<p>　　禅灯，高丽者佳，有月灯，其光白莹如初月；有日灯，得火内照，一室皆红，小者尤可爱。高丽有俯仰莲、三足铜炉，原以置此，今不可得，别作小架架之，不可制如角灯之式。</p>
<p><center><font size="+2">如意</font></center></p>

<p>　　如意，古人用以指挥向往，或防不测，故炼铁为之，非直美观而已。得旧铁如意，上有金银错，或隐或见，古色蒙然者，〕白玉福寿双喜如意最佳。至如天生树枝竹鞭等制，皆废物也。</p>
<p><center><font size="+2">麈</font></center></p>

<p>　　麈，古人用以清谈，今若对客挥麈，便见之欲呕矣。然斋中悬挂壁上，以备一种；有旧玉柄者，其拂以白尾及青丝为之，雅。若天生竹鞭、万岁藤，虽玲珑透漏，俱不可用。</p>
<p><center><font size="+2">钱</font></center></p>

<p>　　钱之为式甚多，详具《钱谱》；有金嵌青绿刀钱，可为签，如《博古图》等书，成大套者用之；鹅眼货布，可挂杖头。</p>
<p><center><font size="+2">瓢</font></center></p>

<p>　　瓢，得小匾葫芦，大不过四五寸，而小者半之，以水磨其中、布擦其外，光彩莹洁，水湿不变，尘污不染，用以悬挂杖头及树根禅椅之上，俱可。更有二瓢并生者，有可为冠者，俱雅。其长腰、鹭鸶、曲项，俱不可用。</p>
<p><center><font size="+2">钵</font></center></p>

<p>　　钵，取深山巨竹根，车旋为钵，上刻铭字或梵书，或《五岳图》，填以石青，光洁可爱。</p>
<p><center><font size="+2">花瓶</font></center></p>

<p>　　花瓶以古铜入土年久，受土气深，以之养花，花色鲜明，不特古色可玩而已。铜器可插花者：曰尊，曰罍，曰觚，曰壶，随花大小用之。瓷器用官、哥、定窑古胆瓶，一枝瓶、小蓍草瓶、纸槌瓶，余如暗花、青花、茄袋、葫芦、细口、匾肚、瘦足、药坛及新铸铜瓶、建窑等瓶，俱不入清供，尤不可用者，鹅颈壁瓶也。古铜汉方瓶，龙泉、钧州瓶，有极大高二三尺者，以插古梅，最相称。瓶中俱用锡作替管盛水，可免破裂之患。大都瓶宁瘦，无过壮，宁大，无过小，高可一尺五寸，低不过一尺，乃佳。</p>
<p><center><font size="+2">杖</font></center></p>

<p>　　鸠杖最古，盖老人多“咽”，鸠能治“咽”故也。有三代立鸠、飞鸠杖头，周身金银填嵌者，饰于方竹、筇竹、万岁藤之上，最古。杖须长七尺余，摩弄光泽，乃佳。天台藤更有自然屈曲者，一作龙头诸式，断不可用。</p>
<p><center><font size="+2">数珠</font></center></p>

<p>　　数珠以金刚子小而花细者为贵，以宋做玉降魔杵、玉五供养为记总，他如人顶、龙充、珠玉、玛瑙、琥珀、金珀、水晶、珊瑚、车渠者，俱俗；沉香、伽南香者则可；尤忌杭州小菩提子，及灌香于内者。</p>
<p><center><font size="+2">扇 扇坠</font></center></p>

<p>　　扇，羽扇最古，然得古团扇雕漆柄为之，乃佳；他如竹篾、纸糊、竹根、紫檀柄者，俱俗。又今之折叠扇，古称“聚头扇”，乃日本所进，彼国今尚有绝佳者，展之盈尺，合之仅两指许，所画多作仕女、乘车、跨马、踏青、拾翠之状，又以金银屑饰地面，及作星汉人物，粗有形似，其所染青绿甚奇，专以空青、海绿为之，真奇物也。川中蜀府制以进御，有金铰藤骨、面薄如轻绡者，最为贵重；内府别有彩画、五毒、百鹤鹿、百福寿等式，差俗，然亦华绚可观；徽、杭亦有稍轻雅者；姑苏最重书画扇，其骨以白竹、棕竹、乌木、紫白檀、湘妃、眉绿等为之，间有用牙及玳瑁者，有员头、直根、绦环、结子、板板花诸式，素白金面，购求名笔图写，佳者价绝高。其匠作则有李昭、李赞、马勋、蒋三、柳玉台、沈少楼诸人，皆高手也。纸敝墨渝，不堪怀袖，别装卷册以供玩，相沿既久，习以成风，至称为姑苏人事，然实俗制，不如川扇适用耳。扇坠宜用伽南、沉香为之，或汉玉小玦及琥珀眼掠皆可，香串、缅茄之属，断不可用。</p>
<p><center><font size="+2">枕</font></center></p>

<p>　　枕有“书枕”，用纸三大卷，状如碗，品字相叠，束缚成枕。有“旧窑枕”，长二尺五寸，阔六寸者，可用。长一尺者，谓之“尸枕”，乃古墓中物，不可用也。</p>
<p><center><font size="+2">簟</font></center></p>

<p>　　茭蔁出满喇伽国，生于海之洲渚岸边，叶性柔软，织为细簟，冬月用之，愈觉温暖，夏则蕲州之竹簟最佳。</p>
<p><center><font size="+2">琴</font></center></p>

<p>　　琴为古乐，虽不能操，亦须壁悬一床，以古琴历年既久，漆光退尽，纹如梅花，黯如乌木，弹之声不沉者为贵。琴轸：犀角、象牙者雅。以蚌珠为徽，不贵金玉。弦用白色柘丝，古人虽有朱弦清越等语，不如素质有潞王中和琴天然之妙。唐有雷文、张越；宋有施木舟；元有朱致远；国朝有惠祥、高腾、祝海鹤，及樊氏、路氏，皆造琴高手也。挂琴不可近风露日色，琴囊须以旧锦为之，轸上不可用红绿流苏，抱琴勿横，夏月弹琴，但宜早晚，午则汗易污，且太燥，脆弦。</p>
<p><center><font size="+2">琴台</font></center></p>

<p>　　琴台以河南郑州所造古郭公砖，上有方胜及象眼花者，以作琴台，取其中空发响，然此实宜置盆景及古石；当更制一小几，长过琴一尺，高二尺八寸，阔容三琴者为雅。坐用胡床，两手更便运动；须比他坐稍高，则手不费力。更有紫檀为边，以锡为池，水晶为面者，于台中置水蓄鱼藻，实俗制也。</p>
<p><center><font size="+2">砚</font></center></p>

<p>　　砚以端溪为上，出广东肇庆府，有新旧坑、上下岩之辨，石色深紫，衬手而润，叩之清远，有重晕、青绿、小鹆眼者为贵；其次色赤，呵之乃润；更有纹慢而大者，乃“西坑石”，不甚贵也。又有天生石子，温润如玉，磨之无声，发墨而不坏笔，真稀世之珍。有无眼而佳者，若白端、青绿端，非眼不辨。黑端出湖广辰、沅二州，亦有小眼，但石质粗燥，非端石也。更有一种出婺源歙山、龙尾溪，亦有新旧二坑，南唐时开，至北宋已取尽，故旧砚非宋者，皆此石。石有金银星，及罗纹、刷丝、眉子，青黑者尤贵。黎溪石出湖广常德、辰州二界，石色淡青，内深紫，有金线及黄脉，俗所谓“紫袍”“金带”者是。洮溪砚出陕西临洮府河中，石绿色，润如玉。衢砚出衢州开化县，有极大者，色黑。熟铁砚出青州，古瓦砚出相州，澄泥砚出虢州。砚之样制不一，宋时进御有玉台、凤池、玉环、玉堂诸式，今所称“贡砚”，世绝重之。以高七寸、阔四寸、下可容一拳者为贵，不知此特进奉一种，其制最俗。余所见宣和旧砚有绝大者，有小八棱者，皆古雅浑朴。别有圆池、东坡瓢形、斧形、端明诸式，皆可用。葫芦样稍俗，至如雕镂二十八宿、鸟、兽、龟、龙、天马，及以眼为七星形，剥落砚质、嵌古铜玉器于中，皆入恶道。砚须日涤，去其积墨败水，则墨光莹泽，惟砚池边斑驳墨迹，久浸不浮者，名曰“墨锈”，不可磨去。砚，用则贮水，毕则干之。涤砚用莲房壳，去垢起滞，又不伤砚。大忌滚水磨墨，茶酒俱不可，尤不宜令顽童持洗。砚匣宜用紫黑二漆，不可用五金，盖金能燥石。至如紫檀、乌木，及雕红、彩漆，俱俗不可用。</p>
<p><center><font size="+2">笔</font></center></p>

<p>　　“尖”“齐”“圆”“健”，笔之四徳，盖毫坚则“尖”；毫多则“齐”；用苘贴衬得法，则毫束而“圆”；用纯毫附以香狸、角水得法，则用久而“健”。此制笔之诀也。古有金银管、象管、玳瑁管、玻璃管、镂金、绿沈管，近有紫檀、雕花诸管，俱俗不可用，惟斑管最雅，不则竟用白竹。寻丈书笔，以木为管，亦俗，当以筇竹为之，盖竹细而节大，易于把握。笔头式须如尖笋；细腰、葫芦诸样，仅可作小书，然亦时制也。画笔，杭州者佳。古人用笔洗，盖书后即涤去滞墨，毫坚不脱，可耐久。笔败则瘗之，故云“败笔成冢”，非虚语也。</p>
<p><center><font size="+2">墨</font></center></p>

<p>　　墨之妙用，质取其轻，烟取其清，嗅之无香，磨之无声，若晋唐宋元书画，皆传数百年，墨色如漆，神气完好，此佳墨之效也。故用墨必择精品，且日置几案间，即样制亦须近雅，如朝官、魁星、宝瓶、墨玦诸式，即佳亦不可用。宣德墨最精，几与宣和内府所制同，当蓄以供玩，或以临摹古书画，盖胶色已退尽，惟存墨光耳。唐以奚廷珪为第一，张遇第二。廷珪至赐国姓，今其墨几与珍宝同价。</p>
<p><center><font size="+2">纸</font></center></p>

<p>　　古人杀青为书，后乃用纸，北纸用横帘造，其纹横，其质松而厚，谓之“侧理”；南纸用竖帘，二王真迹，多是此纸。唐有硬黄纸，以黄蘖染成，取其辟蠧。蜀妓薛涛为纸，名“十色小笺”，又名“蜀笺”。宋有澄心堂纸，有黄白经笺，可揭开用；有碧云春树、龙凤、团花、金花等笺；有匹纸长三丈至五丈；有彩色粉笺及藤白、鹄白、蚕茧等纸。元有彩色粉笺、蜡笺、黄笺、花笺、罗纹笺，皆出绍兴；有白箓、观音、清江等纸，皆出江西；山斋俱当多蓄以备用。国朝连七、观音、奏本、榜纸，俱不佳，惟大内用细密洒金五色粉笺，坚厚如板，面砑光如白玉，有印金花五色笺，有青纸如段素，俱可宝。近吴中洒金纸、松江潭笺，俱不耐久，泾县连四最佳。高丽别有一种，以绵茧造成，色白如绫，坚韧如帛，用以书写，发墨可爱，此中国所无，亦奇品也。</p>
<p><center><font size="+2">剑</font></center></p>

<p>　　今无剑客，故世少名剑，即铸剑之法亦不传。古剑铜铁互用，陶弘景《刀剑录》所载有：“屈之如钩，纵之直如弦，铿然有声者”，皆目所未见。近时莫如倭奴所铸，青光射人。曾见古铜剑，青绿四裹者，蓄之，亦可爱玩。</p>
<p><center><font size="+2">印章</font></center></p>

<p>　　印章以青田石莹洁如玉、照之灿若灯辉者为雅。然古人实不重此，五金、牙、玉、水晶、木、石皆可为之，惟陶印则断不可用，即官、哥、青冬等窑的陶瓷印章，皆非雅器也。古鏒金、镀金、细错金银、商金、青绿、金、玉、玛瑙等印，篆刻精古，纽式奇巧者，皆当多蓄，以供赏鉴。印池以官、哥窑方者为贵，定窑及八角、委角者次之，青花白地、有盖、长样俱俗。近做周身连盖滚螭白玉印池，虽工致绝伦，然不入品。所见有三代玉方池，内外土锈血侵，不知何用，今以为印池，甚古，然不宜日用，仅可备文具一种。图书匣以豆瓣楠、赤水、椤木为之，方样套盖，不则退光素漆者亦可用，他如剔漆、填漆、紫檀镶嵌古玉，及毛竹、攒竹者，俱不雅观。</p>
<p><center><font size="+2">文具</font></center></p>

<p>　　文具虽时尚，然出古名匠手，亦有绝佳者，以豆瓣楠、瘿木及赤水、椤木为雅，他如紫檀、花梨等木，皆俗。三格一替，替中置小端砚一，笔砚一，书册一，小砚山一，宣德墨一，倭漆墨匣一。首格置玉秘阁一，古玉或铜镇纸一，宾铁古刀大小各一，古玉柄棕帚一，笔船一，高丽笔二枝；次格：古铜文具匣水盂一，糊斗、蜡斗各一，古铜水杓一，青绿鎏金小洗一；下格稍高，置小宣铜彝炉一，宋剔盒一，倭漆小撞、白定或五色定小盒各一，矮小花尊或小觯一，图书匣一，中藏古玉印池、古玉印、鎏金印绝佳者数方，倭漆小梳匣一，中置玳瑁小梳及古玉盘匜等器，古犀玉小杯二；他如古玩中有精雅者，皆可入之，以供玩赏。</p>
<p><center><font size="+2">梳具</font></center></p>

<p>　　梳具以瘿木为之，或日本所制，其缠丝、竹丝、螺钿、雕漆、紫檀等，俱不可用。中置玳瑁梳、玉剔帚、玉缸、玉盒之类，即非秦、汉间物，亦以稍旧者为佳。若使新俗诸式阑入，便非韵士所宜用矣。</p>
<hr>
    </div>

    
    
    

      <footer class="post-footer">
          
          <div class="post-tags">
              <a href="/tags/长物志/" rel="tag"><i class="fa fa-tag"></i> 长物志</a>
          </div>

        


        
    <div class="post-nav">
      <div class="post-nav-item">
    <a href="/古典小说/金瓶梅/金瓶梅_076/" rel="prev" title="金瓶梅 - 第076回 春梅娇撒西门庆 画童哭躲温葵轩">
      <i class="fa fa-chevron-left"></i> 金瓶梅 - 第076回 春梅娇撒西门庆 画童哭躲温葵轩
    </a></div>
      <div class="post-nav-item">
    <a href="/古典小说/金瓶梅/金瓶梅_077/" rel="next" title="金瓶梅 - 第077回 西门庆踏雪访爱月 贲四嫂带水战情郎">
      金瓶梅 - 第077回 西门庆踏雪访爱月 贲四嫂带水战情郎 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope="" itemtype="http://schema.org/Person">
    <img class="site-author-image" itemprop="image" alt="横波夫人" src="/images/avatar.jpg">
  <p class="site-author-name" itemprop="name">横波夫人</p>
  <div class="site-description" itemprop="description">昔日横波目，今成流泪泉</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives">
          <span class="site-state-item-count">1258</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
        <span class="site-state-item-count">6</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">50</span>
        <span class="site-state-item-name">书签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 2000 – 
  <span itemprop="copyrightYear">2020</span>
  <span class="with-love">
    <i class="fa fa-user"></i>
  </span>
  <span class="author" itemprop="copyrightHolder">横波夫人</span>
</div>

        








      </div>
    </footer>
  </div>

  
  <script src="/lib/anime.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>
<script src="/js/utils.js"></script><script src="/js/motion.js"></script>
<script src="/js/schemes/pisces.js"></script>
<script src="/js/next-boot.js"></script>



  




  <script src="/js/local-search.js"></script>












  

  

</body>
</html>
